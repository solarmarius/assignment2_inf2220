
18.08.2001
Vidar Ovesen
Nye retningslinjer for oljefondet
utelukke selskaper som opererer i strid med Norges folkerettslige forpliktelser.
Pressemelding fra statssekretær Vidar Ovesen 18. august 2001. Her gjør Ovesen rede for endringer i retningslinjene til Oljefondet, slik at fondet skal kunne
Finansdepartementet har arbeidet med
å endre retningslinjene for Petroleumsfondet, slik at fondet skal kunne utelukke selskaper som opererer i strid med Norges folkerettslige forpliktelser. Den varslede postkortaksjonen fra SV er basert på feilaktig grunnlag, sier statssekretær Vidar Ovesen i Finansdepartementet.
- Arbeiderparti-regjeringen er imot at Oljefondet skal investeres i virksomhet som produserer landminer. SV kjenner godt til at Regjeringen i flere måneder har arbeidet med å utarbeide nye regler for plasseringen av fondets midler. Petroleumsfondet skal ikke kunne investeres i selskaper som produserer landminer eller på andre måter bryter Norges folkerettslige forpliktelser. Regjeringen har gjentatte ganger, blant annet i Revidert nasjonalbudsjett, orientert Stortinget om dette arbeidet. Stortinget har gitt sin tilslutning, sier statssekretær Vidar Ovesen i Finansdepartementet.
Et utkast til endringer i forskriften for forvaltningen av Petroleumsfondet vil i dag bli oversendt Norges Bank for merknader. Det er Norges Bank som forvalter Petroleumsfondet. Regjeringen foreslår å opprette et eget råd som skal vurdere om enkeltplasseringer av Petroleumsfondets midler kan være i strid med Norges folkerettslige forpliktelser.
