
Onsdag 3. september 2003
Generalsekretær Inger Helene Venås
MEDLEMSVEKST I KrF
Det er gledelig at Kristelig Folkeparti har kunnet registrere en vekst på mer enn 400 nye medlemmer i tiden fra 26. juni og fram til dags dato. Det sier generalsekretær Inger Helene Venås i Kristelig Folkeparti.
- Ikke minst er dette hyggelig med tanke på at de har meldt seg inn i partiet i en tid som har vært svært krevende for oss, sier hun, og legger til at hun tar til orientering at 35 personer har meldt seg ut med henvisning til Medhaug-saken.
I den samme perioden har 287 navn blitt tatt ut av KrFs medlemsregistrer, men dette er personer som dels har meldt seg ut på grunn av høy alder, dels navn som er blitt slettet på grunn av manglende kontigentinnbetaling. Netto vekst til partiet er dermed på 136 navn.
- Når vi får 423 nye medlemmer i en såpass turbulent periode for partiet som denne sommeren har vært, tyder det på at vi har mange støttespillere som ser lenger enn øyeblikkets medieoppslag, og det synes jeg er betryggende, sier generalsekretær Inger Helene Venås.
