
2. juli 2002
FrPs formann Carl I. Hagen (FrP)
Advokatjuks:- Ingen grunn til å være overrasket
- Dette er bare toppen av isfjellet, sier FrPs formann, Carl I. Hagen i en kommentar til TV 2s avsløring av advokat Terje Tunes fabrikasjon av løgnhistorier. Den ubegrensede retten til fri advokathjelp for asylsøkere er blitt en form for sosialhjelp til middelmådige advokater. Ordningen burde vært endret for lengst, Tune er sikkert bare en av svært mange, sier Hagen.
- Vi i Fremskrittspartiet har kritisert ordningen i årevis, men blitt møtt med at det er rasisme å nekte stakkars asylsøkere fri advokatbistand. Tune-saken bør få kommunalminister Erna Solberg til å forstå hvordan dette systemet inviterer til juks, sier Hagen.
- Det er grunn til å se nærmere på hele vår asylpolitikk. Hvis vi kun skal godta søkere som har vært kriminelle i hjemlandet, er det naturlig at lovlydige asylsøkere forsøker å fremstå som forfulgte . Det paradoksale er at det vil fremstå som en fordel å ha begått alvorlige forbrytelser og ha fengselsstraff bak seg, noe også flykaprerskandalen vitner om, sier Hagen. Det er på tide at vi avslutter den snillistiske epoken i norsk asylpolitikk, og begynner å legge sunn skepsis og fornuft til grunn for å møte flommen av asylanter, sier han.
