
2.4.2004
Unge Venstre
Gründere taper på skipsfarten!
Det er hårreisende at norsk skipsfart skal slippe å betale for den norske velferdsstaten, samtidig som andre næringer lider under et høyt skattetrykk sier nestleder i Unge Venstre, Audun Rødningsby.Rødningsby mener at forslagene i den nye skipsfartmeldingen går enda et skritt i feil retning.
- Det i første rekke de nyskapende bedriftene og gründerne som må betale for at skipsfarten slipper unna med så å si null skatt, ved at de resterende bedriftene må betale høyere skatter og avgifter for å finansiere den norske velferdsstaten. Det er derfor det norske samfunnet som helhet som må blø for at rederinæringa skal slippe billig unna, sier han.
Å unnlate å beskatte en næring er grunnleggende feil, ettersom handel mellom land forgår på ulike vilkår, ikke like. At våre konkurrenter subsidierer sine næringer betyr derfor ikke at vi skal gjøre det samme. For det første kan vi kjøpe billigere varer fra utlandet, og for det andre betyr det at vi får et fortrinn i bransjer som ikke mottar slike støtteordninger i utlandet, sier Rødningsby.
For å vise urettferdigheten i dette, illusterer han det med at en kelner i Kristiandsand som jobber på danskebåten slipper mye billigere unna enn naboen som også er kelner, men som jobber på en restaurant inne i sentrum av byen. Alle må se det urettferdige i dette, avslutter Rødningsby.
