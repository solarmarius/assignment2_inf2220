
søndag 27. februar 2000 14:44:26
Venstres landsstyre utfordrar Arbeidarpartiet i gasskraftsaka
Venstres landsstyre ventar at Arbeiderpartiet gjer ei grundig, sjølvstendig vurdering av regjeringspartias miljøforslag i Energi- og miljøkomitéen, og ikkje på "refleks" sluttar opp om Høgres og Framstegspartiets avvisande haldning.
-Regjeringas innspel representerer etter Venstres syn det ekstra som skal til for å gjere utsleppsfri gasskraft kommersielt interessant, og opne for stor industriell utvikling. Og dette kan skje utan at rekninga blir særleg høg. Det er ei teknisk utrekning av avgiftsinntekter som forsvinn som kjem fram i talmaterialet Regjeringa har lagt fram for Stortinget. Dette representerer ikkje reine pengar som kan brukast til noko anna, slik somme Ap-talsmenn hevdar. Alternativet er at desse pengane vert retta inn mot investeringar der ingen kan ha oversikt over "framtidsnytta".
Venstres landsstyre ber også gasskraftmotstandarane i Arbeidarpartiet og miljørørsla om å utfordre leiinga i Arbeiderpartiet til å bli medspelar for viktige miljømål i energimeldinga.
Oslo, 27.2.00
