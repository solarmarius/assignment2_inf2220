
Dato: 16. juni 2000
FREMSKRITTSPARTIETS
STORTINGSGRUPPE
Fra stortingsrepresentant John I. Alvheim (FrP)
ARBEIDERPARTIETS HELSEPOLITIKK LØSER IKKE SYKEHUSKRISEN!
I dag behandler Stortinget Revidert Nasjonalbudsjett for år 2000 uten at det blir flertall for noe forslag som vil bidra til å hjelpe helse-Norge ut av krisen! Statsministeren har lovet å berge helsevesenet i løpet av to år. Hittil har vi ikke sett noe tegn som tyder på at dette løftet kan gå i oppfyllelse. I disse dager er de fleste av Norges sykehus i en alvorlig krise med oppsigelse av helsepersonell og nedleggelse av aktiviteter en krise som etter hvert vil ramme flere og flere av dem som venter i sykehuskøene.
Det er dypt deprimerende å snakke med administrasjon og leger rundt om på norske sykehus i disse dager sier sosialkomiteens formann, John I. Alvheim fra FrP. Ved Haukeland sykehus i Bergen er det besluttet å redusere aktiviteten med 30 legeårsverk ut året. Dette innebærer at hver tilsatt lege skal arbeide to timer mindre i uka  mens ventelistene øker! Ved Regionsykehuset i Tromsø sies det opp 200 helsepersonell og både ved Ullevål sykehus i Oslo og en rekke andre sykehus stenges sengeposter både i sommerferien og på mer permanent basis. Hvis statsminister Stoltenberg mener noe med sine løfter om å redde helse-Norge bør han vise det omgående, før sykehusstrukturen i dette landet er rasert sier John I. Alvheim. Det er fort gjort å rive ned et tilbud og desto vanskeligere å bygge det opp igjen sier han.
Stoltenbergs løfter er ingenting verdt og dersom den norske befolkning ønsker å sikre seg et helsevesen som fungerer, og et helsetilbud når behovet melder seg, er det beste de kan gjøre å gi sin stemme til Fremskrittspartiet neste høst. Nå ser jeg ingen annen løsning for helse-Norge" sier Alvheim.
Også i eldreomsorgen er problemene store. Det bygges fremdeles for få sykehjemsplasser til å dekke behovet sier Alvheim. Kommunene bygger ut omsorgsboliger isteden. I slike boliger er det nemlig beboerene selv som betaler det meste av utgiftene, mens sykehjemsplasser belaster kommunenes budsjetter langt tyngre. Stortinget klarte imidlertid å stoppe sosialminister Guri Ingebrigtsens planer om å avbryte utbyggingen av sykehjem/omsorgsboliger slik kommunene har planlagt avslutter Alvheim som er redd for at mange syke og syke, gamle mennesker vil få store problemer i løpet av sommeren og høsten og at sykehustilbudet i Norge vil bryte sammen fullstendig i løpet av dette året.
