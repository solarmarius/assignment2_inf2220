
SANDEFJORD 2003-2007
Grønn økonomi er en økonomi for bærekraft og sosial og global rettferdighet. Penger er verdt det de brukes til.
PROGRAM FOR MILJØPARTIET DE GRØNNE
Kommuneøkonomi
Det er regjeringens politikk at kommunene gradvis skal gå over fra øremerkede statlige overføringer til såkalte frie midler. Det betyr at kommunepolitikerne kan velge om de vil satse på skole eller eldreomsorg, kultur eller tilrettelegging for næringslivet. Den dårlige økonomien vil imidlertid fortsette, og gjør valget til et enten - eller. Ja takk, begge deler, vil være en umulighet.
Dette er etter vårt syn en nedbygging av velferdsstaten.
Miljøpartiet De Grønne vil arbeide for
- å styrke kommuneøkonomien og øve press på regjeringen gjennom
- å stå solidarisk med andre vanskeligstilte kommuner
- og melde Sandefjord kommune inn i For Velferdsstaten
Vi ønsker
- ikke å rettferdiggjøre regjeringens kommunepolitikk ved "frivillig" konkurranseutsetting
- ikke såkalt effektivisering
- ikke tvangssamarbeid.
- ikke kommunal skatt på boligeiendom
- ikke nye kommunale skatter og avgifter som tærer på alminnelige inntekter og forbruk
Den dårlige kommuneøkonomien skyldes først og fremst
- en skjev fordeling av godene
- feil skattepolitikk
- internasjonalt politisk press
Dette vil vi arbeide for å gjøre noe med.
Sandefjordregionen Energiverk (SrE)
Miljøpartiet De Grønne vil arbeide for å få gjort om salget av SrE. Vi anser det for mulig, ettersom vilkårene i salgsavtalen ikke er oppfylt.
Vann som fellesgode
Gjennom omorganisering av offentlig sektor står vannverkene i fare for å privatiseres. De Grønne vil med nebb og klør kjempe mot en slik privatisering. Ikke ta fra oss drikkevannet vårt!
Strandsonen
Miljøpartiet De Grønne vil forhindre nedbygging av strandsonen.
Jordbruk og jordvern
Miljøpartiet De Grønne krever et strengt jordvern. All planlegging skal skje med sikte på å bevare dyrket mark. Bøndene i Vestfold bør stimuleres til å legge om til økologisk jordbruk.
Sandefjord sykehus
Miljøpartiet De Grønne vil kjempe for å bevare Sandefjord sykehus. Vi ønsker også en bedring av legevakttjenesten.
Politi
Miljøpartiet De Grønne ønsker en omprioritering av politiets oppgaver, med sterkere fokus på beskyttelse av alminnelige mennesker og mindre ressurser til VIP-oppgaver. Vi ønsker døgnåpen politistasjon.
Reklame
Prangende reklameplakater og blinkende lysskilt er former for forurensning. De Grønne ønsker strengere regulering av reklameskilt, samt å begrense den totale reklamemengden.
Grønn samfunnsplanlegging setter oppvekst- og levemiljøer, helse, kultur og bærekraft i sentrum.
Helse
De Grønne ønsker at alternative behandlingsformer blir integrert i helsetjenesten i fylket, og det må åpnes for trygderefusjon av slik behandling. Dette for at pasientene selv skal kunne velge behandlingsform.
Eldreomsorg
Eldre og pleietrengende skal så langt det lar seg gjøre kunne velge hvor de vil bo og hvilken type hjelp de ønsker.
Pårørende som pleier eldre eller uføre hjemme skal ha rett til omsorgslønn.
Pensjonsreformen
Miljøpartiet De Grønne er grunnleggende uenig i at den offentlige pensjonsordningen skal bygges ned, til fordel for private pensjonsordninger. Dette er bare de rikeste tjent med.
Grønn kulturpolitikk går ut på å legge til rette for mangfold og frihet. Dette preger også utdanningspolitikken.
Kultur
De Grønne legger vekt på et fritt og mangfoldig kulturliv, uavhengig av statlig og kommunal dirigeringslyst så vel som kommersiell forflatning.
Det er viktig å sikre at folkebibliotekene kan gi et godt tilbud både i form av utlånsmateriell og lange åpningstider.
Skole
De Grønne ønsker en desentralisert skole. Den skal være karakterfri.
Skolen skal ikke overta foreldrenes rolle. Vi ønsker derfor ikke heldagsskole eller tvungen skolefritidsordning.
Pedagogiske alternativer skal gis økonomisk støtte på linje med det offentlige skoleverket.
Samferdsel
De Grønne ønsker lavere enkelt-billettpriser og hyppigere avganger for kollektivtrafikken og satsning på mindre busser.
Vi ønsker dobbeltspor i Vestfold.
De Grønne går imot videre utbygging av Torp flyplass. Vi vil ha støysvake fly og ingen dispensasjoner, verken for støy eller avgangs- og landingstider.
Grønt demokrati er et utvidet demokrati. Vi tar avstand fra alle former for diktatur, ensretting og hemmelighold. Individer, familier og lokalsamfunn skal ha størst mulig innflytelse på sin egen tilværelse.
Frihet i kulturlivet - Likhet for loven - Sosialt næringsliv
Med vennlig hilsen
Miljøpartiet De Grønne Sandefjord
