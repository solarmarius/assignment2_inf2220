
30. september 2004
Venstres Stortingsgruppe
- Venstre gratulerer Stavanger
Venstres Trine Skei Grande og Gunnar Kvassheim ønsker å gratulere Rogaland og Høgskole i Stavanger med NOKUTs anbefaling om å gi institusjonen universitetsstatus. ­ Dette er en viktig milepæl for forskningen og næringsutviklingen i Rogaland, og et viktig skritt på veien til Venstres visjon om det norske kunnskapssamfunnet, sier Skei Grande og Kvassheim (V).Venstre er stolte over å være det partiet som først forpliktet seg nasjonalt til å la høyskoler kunne utvikle seg til universitet etter strenge kvalitetskriterier. Alt ligger nå til rette for at Stavanger skal kunne få et eget universitet. Stavanger har også forsknings- og kompetansesentra, kunnskapsbedrifter med sterke internasjonale kontakter og sentrale offentlige etater. Dette gjør byen til et av de mest spennende kunnskapssentrene i Norge, sier Kvassheim.
Skei Grande understreker at universitetenes status med dette ikke er svekket. ­ Det kreves mye hardt arbeid og du skal tilfresstille strenge faglige kriterier for å oppnå den statusen som ligger i det å bli universitet. Jeg tror likevel at vi vil få flere nye universiteter i årene som kommer, og at dette er veien å gå for å gjøre Norge til en kunnskapsnasjon. Skal vi sikre vår velferd etter oljealderen er vi avhengige av et mangfold av kunnskapsbedrifter og sterke nærings- og kunnskapsmiljøer flere steder i landet, avslutter Skei Grande.
