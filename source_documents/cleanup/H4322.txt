
torsdag 28. januar 1999 14:18:39
Venstres fylkesårsmøter starter til helgen
Venstres fylkesårsmøter starter til helgen med fylkesårsmøter i Hedmark, Buskerud, Telemark, Møre og Romsdal og Troms Venstre.
De andre fylkeslagene har årsmøter de kommende tre helgene.
På alle fylkesårsmøtene vil en eller flere av Venstres stortingsrepresentanter og/eller statsråder være til stede for å innlede til debatt.
Venstres leder og næringsminister Lars Sponheim vil delta på fylkesårsmøtet i Møre og Romsdal Venstre i Ålesund førstkommende helg, på fylkesårsmøtet i Hordaland Venstre i Ulvik neste helg og på fylkesårsmøtet i Østfold Venstre i Fredrikstad lørdag 13. februar.
Samferdselsminister Odd Einar Dørum besøker fylkesårsmøtet i Hedmark denne helgen, fylkesårsmøtet i Oslo neste helg og fylkesårsmøtet i Sogn og Fjordane den påfølgende helgen. Arbeids og administrasjonsminister Eldbjørg Løwer vil være tilstede på fylkesårsmøtene i Buskerud og Sør-Trøndelag, mens Venstres 1. nestleder og miljøvernminister Guro Fjellanger vil besøke årsmøtene til Akershus og Nord-Trøndelag Venstre.
Foruten generell politisk debatt vil de fleste fylkesårsmøtene behandle fylkeslagenes valgprogram til det kommende fylkestingsvalget.
De fleste fylkeslagene avholder også nominasjonsmøtet til fylkestinget i forbindelse med fylkesårsmøtet.
