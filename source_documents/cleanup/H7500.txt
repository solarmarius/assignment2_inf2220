
12. august 2003
Ingebrigt Sørfonn, finanspolitisk talsmann i Kristelig Folkeparti.
Rentekuttet: Godt nytt for arbeidsledige og kommunene!
- Dagens rentenedsetjing er eit viktig bidrag i kampen mot arbeidsløysa. Kuttet vil også styrke kommunane sin økonomi, og det kjem folk flest til gode, seier Ingebrigt Sørfonn, finanspolitisk talsmann i Kristelig Folkeparti.
- Renta har gått ned med 4 % sidan i haust. Dette betyr at kommunane får 3,2 milliardar kroner meir å rutte med kvart år. Desse kronene gjer det mogleg for kommunane å satse offensivt på omsorg og velferd. Regjeringa sin økonomiske politikk gir dermed gode resultat for folk flest, seier Sørfonn.
- Rentekutta betrar tilhøva for dei konkurranseutsette verksemdene. Dette medverkar til å oppretthalde viktige arbeidsplassar. Dagens rentenedsetjing vil styrke denne positive utviklinga, seier Sørfonn.
- Dagens rentenedsetjing vil også letta situasjonen for familiar, særleg i etableringsfasen, og for enkeltpersonar med trong økonomi, seier Ingebrigt Sørfonn (KrF).
