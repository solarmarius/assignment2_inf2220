
FREMSKRITTSPARTIETS
STORTINGSGRUPPE
Fra stortingsrepresentant Ulf Erik Knudsen
- IKKE LA DEG LURE AV GODAL!
- Høyres stortingsrepresentant Ingvald Godal har tatt bladet fra munnen, og klargjort sitt syn på innvandring. Han mener vi må bremse opp mottaket av flyktninger til Norge. Han påpeker at kun noen få prosent av folkevandringen til Europa er reelle flyktninger, og at resten er vanlige velferdssøkende innvandrere, sier Ulf Erik Knudsen, FrP.
- Han slår fast at de som har problemer med å få innvilget opphold har en hærskare av advokater klare til å hjelpe seg, betalt av det offentlige - og at dersom man ikke får innvilget oppholdstillatelse kan man gå i kirkeasyl for å få orden på saken. Han påpeker også at når opphold er innvilget, får man mange goder opp i fanget, gratis. Man får hus, klær, utstyr og dagpenger osv.
Jeg synes det er flott og modig av en stortingskollega å ta bladet fra munnen på denne måten, sier Knudsen, og fortsetter: - Det som imidlertid er så trist er at Godal er en ensom svale i Høyre når det gjelder disse klartenkte synspunkt. Blant annet har han møtt sterk kritikk fra partileder Jan Petersen.
- Unge Høyre leder John-Ragnar Aarset er i likhet med Petersen en annen av innvandringsliberalerne i Høyres ledelse. Flere ganger har han kommet med direkte hatske angrep på Fremskrittspartiets innvandringspolitikk. Jeg antar at han nå river seg i håret over Godals synspunkter - som i mange henseende er sammenfallende med Frps.
- Selv om Godal kommer med fornuftige synspunkter, får man håpe at den norske mann og kvinne ikke lar synspunktene lure dem til å stemme på Høyre. Høyre står som parti for den løsslupne innvandringspolitikken som har gitt Norge de problemer vi pr. i dag har, presiserer stortingsrepresentant Ulf Erik Knudsen avslutningsvis.
