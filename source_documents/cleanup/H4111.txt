
mandag 16. september 1996 13:36:03
Venstres storbypolitikere i Oslo, Bergen, Trondheim og Stavanger:
Oslo, 16.09.96 kl. 11:45
- Tilbake til storbyen
Gjenreisning av bysentraene i storbyene , med flere mennesker bosatt i sentrum, er den sentrale utfordringen slik Venstres storbypolitikere i Oslo, Bergen, Trondheim og Stavanger ser det. Dette kom frem på en pressekonferanse i Oslo rådhus i dag, der Venstres storbypolitikere presenterte et kampskrift for storbyene for å sette storbyene og storbyborgernes hverdag på den politiske dagsorden.
Venstres storbypolitikere pekte på det faktum at nær 1,4 millioner mennesker i dag bor i de fire storby-regionene rundt Oslo, Bergen, Trondheim og Stavanger. Dette tilsvarer en tredjedel av Norges befolkning.
Venstres storbypolitikere satt fokus på den f 8orsømte sjøsiden i byene og tok til orde for gjennomgripende reformer innenfor dagens havnepolitikk. Havneområder og kystlinje er kanskje byenes mest attraktive utviklingsområde for boliger og det er nødvendig å sikre at havnevesenet i langt større grad blir en medspiller og ikke en motspiller i forhold til byenes egen byutvikling. Venstre krever at havnevesenet må omorganiseres og underlegges Samferdselsdepartementets kontroll. Venstres storbypolitikere mener at dagens struktur, der havnevesenet er underlagt Fiskeridepartementet, er en anakronisme.
Storbyene vil kunne bli meget miljøvennlige blant annet ved at staten tar ansvar for investeringer til traséer for kollektivtransport på samme måte som for veibevilgningene. Det er samtidig nødvendig å ta i bruk veiprising for å begrense bilbruken. Venstres storbypo Ilitikere vil premiere bruk av el-bil og stimulere til avvikling av oljefyring.
Venstres bystyregrupper i Norges fire største byer slår ring om hjemmet som en familieverdi og avviser beskatning av boligen som en kapitalgjenstand. Boligskatten vil særlig kunne ramme folk i storbyene, der det er ekstra dyrt å skaffe seg egen bolig, og hvor pengeverdien av bolig er større enn ellers i landet.
Venstres storbypolitikere tar videre til orde for gjennomgripende reformer når det gjelder å skape et mer demokratisk storbysamfunn. Den enkelte borger skal ha innflytelse på politikken også utenom valgene. Kommunelovens bestemmelser om aktiv informasjonsplikt må bli mer forpliktende. Nærkringkasting, Internett og ny teknologi må brukes mer effektivt for å spre informasjon. Venstre åpner for at byenes ordførere må kunne velges i direkte valg.
