
Tirsdag 18. mars 1997
Kristelig Folkepartis Pensjonistforum samlet i Oslo:
- Bedre eldreomsorg - mer enn enerom!
Kristelig Folkepartis Pensjonistforum er glad for at også andre partier nå går inn for å bygge ut våre alders- og sykehjem slik at alle pasienter som ønsker det kan få egne rom.
Men Kristelig Folkepartis Pensjonistforum vil også sterkt understreke at det er stort behov for å øke bemanningen slik at pasientene får den hjelp og omsorg som er nødvendig for et menneskeverdig liv. Det er Regjeringens og Stortingets plikt å sørge for at kommunene får tilstrekkelige midler til å realisere dette behovet, og å påse at pengene blir brukt i samsvar med målsettingen.
I overkant av tyve av Kristelig Folkepartis mange pensjonister har de to siste dagene vært samlet i Oslo. Deltakerne kom fra alle deler av landet, og flere tidligere stortingsrepresentanter var med. Flere av deltakerne er fortsatt aktive i politikken på sitt hjemsted, og forumet viste at Kristelig Folkepartis pensjonister i aller høyeste grad vil være med og påvirke utformingen av partiets politikk.
