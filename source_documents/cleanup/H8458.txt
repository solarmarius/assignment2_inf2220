
10.06.2004
ARBEIDERPARTIETS STORTINGSGRUPPE
Olav Akselsen (A), leder av Stortingets næringskomité:
Ingen avklaring for skipsfarten
Regjeringen skaper kaos
Avgivelsen av Skipsfartsmelingen i Stortinget torsdag ettermiddag ga ingen avklaring av rammevilkårene for sjøfolkene. Dette er nok en sak der Regjeringen ikke makter å skape stabile og forutsigbare forhold for norsk næringsliv. Næringskomiteens leder, Olav Akselsen er oppgitt over regjeringspartienes totale mangel på forhandlingsvilje og vilje til forlik.
Noe av det som er avklart er at Regjeringen Bondevik får flertall for å fjerne støtteordningene for utenriksfergene. Dette betyr en dramatisk forverring av rammevilkårene - sammenliknet med den ordningen konkurrentene i Sverige og Danmark har.
-Dette rammer norske arbeidsplasser til sjøs. Vi har grunn til å frykte både utflagging og tap av mange norske arbeidsplasser, sier Olav Akselsen.
Olav Akselsen er tilgjengelig for kommentarer på Stortinget torsdag ettermiddag/kveld.
