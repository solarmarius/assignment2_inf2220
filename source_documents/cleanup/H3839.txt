
7.12.99:
Ola D. Gløtvold
Pressemelding fra
OVER EN KVART MILLIARD TIL SYKEHUSENE!
Som saksordfører for St.prp. nr 13 har stortingsrepresentant Ola D. Gløtvold fra Senterpartiet klart å etablere et flertall for et forslag om tilleggsbevilgning på 254 millioner kroner til sykehusene. Millionene blir fordelt slik:
-Regionsykehusene på 97 millioner kroner.
-Inndekning av økt aktivitetsvekst ved sykehusene på 157 millioner kroner.
Midlene blir bevilget nå, slik at de kan bidra til en bedret driftssituasjon allerede fra i løpet av desember 1999. Det er et uttalt mål for Senterpartiet at sykehusene skal ha en effektiv utnyttelse av ressursene sine. Det er derfor gledelig at Regjeringen ved helseminister Høybråten vil foreta en gjennomgang av sykehusøkonomien. For Senterpartiet er det viktig at denne gjennomgangen gir bevilgende myndigheter et bedre grunnlag for sykehusbudsjettering, slik at man kan gjøre driftssituasjonen mer stabil og forutsigbar.
Forslaget er fremsett i forståelse med Regjeringen som vil foreta en ekstra bevilgning til dette formålet. Forslaget vil bli vedtatt av Stortinget 14. desember i forbindelse med behandlingen av St.prp. nr 13.
