
26.3.2004
Ingebrigt S. Sørfonn og Bjørg Tørresdal (KrF)
Et mer rettferdig skattesystem
Regjeringens forslag til ny skattereform vil gi større rettferdighet mellom skatt på lønnsinntekt og skatt på kapitalinntekt uttaler Kristelig Folkepartis medlemmer i Finanskomiteen, Ingebrigt S. Sørfonn og Bjørg Tørresdal.
Skattemeldingen sikrer Kristelig Folkepartis mål om at skatte- og avgiftspolitikken både skal bidra til utjevning og gi insentiver til arbeid og verdiskapning. Et viktig element for utjevning er at det blir innført skatt på aksjeutbytte.
I tråd med Kristelig Folkepartis program legger regjeringen også opp til å fjerne fordelsbeskatningen på bolig.
- Vi trenger et enkelt skattesystem som skaper tillit hos folk og som fremmer vekst i næringslivet uttaler Kristelig Folkepartis medlemmer i finanskomiteen, Ingebrigt S. Sørfonn og Bjørg Tørresdal. (KrF)
