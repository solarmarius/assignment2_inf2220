
torsdag 21. desember 2000 18:02:04
Næringsministeren må redegjøre om frakteflåten!
- Frakteflåten må fornyes! Bruk forskningsmidler og SND sitt virkemiddelapparat, sier Venstres stortingsrepresentant fra Møre og Romsdal, Leif Helge Kongshaug.
Leif Helge Kongshaug vil på nyåret be næringsministeren om å redegjøre for Stortinget om frakteflåten. Han viser til at flåten i dag er mer enn 40 år gammel.
Kongshaug mener det må fokuseres mer på sikkerhet langs kysten og viser til de ulykkene vi har hatt den siste tiden. Det er nødvendig at frakteflåten fornyes, sier han.
Det er en målsetning at mer av befraktningen langs kysten overføres fra bil til båt. Når verftsstøtten nå faller bort er det viktig at vi bruker de midler som er avsatt til forskning og utvikling for å frambringe nye og moderne prosjekter i samarbeid med verftsindustrien, rederne og det offentlige. Også SND sine virkemidler må kunne brukes på frakteflåten, noe det ikke er anledning til i dag, sier han.
