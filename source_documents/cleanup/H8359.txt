
7.5.2004
Stortingsrepresentant Olav Akselsen
Arbeiderpartiet krever innsats for Årdal og Høyanger
Arbeiderpartiets næringspolitiske talsmann Olav Akselsen krever sterk og snarlig statlig innsats for Årdal og
Høyanger, etter at det i ettermiddag ble klart at styret i Norsk Hydro legger ned ytterligere 800 arbeidsplasser i Årdal, Høyanger, Karmøy og Sunndalsøra.
-Vedtaket kommer på toppen av fjorårets beslutning om nedleggelse av om lag 350 arbeidsplasser i Årdal og Høyanger, og vil innebære en dramatisk situasjon for de sårbare lokalsamfunnene, uttaler Akselsen. Han krever at Regjeringen nå følger opp budsjettavtalen med Arbeiderpartiet om at staten skal ta aktiv del i omstillingsarbeidet, og varsler at Arbeiderpartiet vil legge fram en rekke forslag til innsats for Årdal og Høyanger i dagene som kommer.
