
22.10.01
Parlamentarisk leder, Kristin Halvorsen:
Krever redegjørelse i Stortinget
SVs parlamentariske leder, Kristin Halvorsen, har i dag bedt om at regjeringen redegjøre for Stortinget om Norges holdninger til bekjempelse av internasjonal terrorisme og situasjonen i Afghanistan.
- Vi mener det er riktig av regjeringen å orientere Stortinget om sin posisjon i disse spørsmålene. Etter de tragiske hendelsene 11. september er det bare i den utvidede utenrikskomité at disse spørsmålene har vært oppe. De møtene er hemmelige og allmennheten har således vært avskåret fra å få fullt innsyn i hva som er Norges holdninger ia denne saken. Med en så alvorlig internasjonal situasjon mener vi dessuten det er naturlig Stortinget blir skikkelig orientert og får muligheten til å debattere dette, sier Kristin Halvorsen.
