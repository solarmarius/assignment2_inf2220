
5.9.2003
Odd Roger Enoksen (Sp)
Regjeringens bredbåndsmelding fremlagt i dag: Regjeringa vil ha digitalt forskjells-Norge
Norge vil forbli en bredbåndssinke
-Det er naivt å tro at hele landet vil få tilgang til bredbånd uten at staten går inn med store pengesummer. Vi har et digitalt forskjells-Norge, og det vil vi fortsette å ha hvis regjeringen får flertall for sin bredbåndspolitikk som går ut på å overlate ansvaret til markedet . Ingen land i verden har greie å bygge bredbånd til hele folket uten statlige midler. Nå må partiene samle seg om en offensiv og rask satsing på bredbånd, ellers vil Norge forbli en umoderne bredbåndssinke, sier Sps Odd Roger Enoksen.
I dag har bare ca 60% (NB sjekk om det er nye tall i meldinga - dette er fra des. 2002) av befolkningen mulighet til å få bredbånd, men her er det en klar geografisk forskjell. I de mest sentrale delene av landet kan de fleste få bredbånd, men i distriktene er det de færreste som kan få bredbånd. Men bare 3% av befolkningen er tilkoblet bredbånd i dag - det sier noe om at pris og kvalitet (hastighet) ikke er bra nok. I Danmark er 30% av befolkningen tilknytta bredbånd.
Norge henger langt etter andre land på bredbåndsområdet. I Danmark kan 100% av befolkningen få bredbånd, I Finland er tallet 97% og i Sverige er det en dekning på 74%.
- Bredbånd er et helt nødvendig verktøy for skoler og bedrifter. En Econ rapport fra desember 2002 viser at bare 42% av grunnskolene har bredbånd. Det er et elendig tall, tatt i betraktning at "Handlingsplan for brebåndskommunikasjon" som Stoltenberg-regjeringa la frem i 2000 slo fast at alle skoler skulle få bredbånd innen 2002. Dette viser veldig tydelig at det ikke holder med planer og fine målsettinger - her trengs penger og politisk vilje til å satse, sier Enoksen.
Senterpartiet vil sikre at alle får tilgang til bredbånd i hele landet til samme lave pris. Dette krever:
· Staten må inn med store penger. USA, Canada og Nederland er land hvor staten direkte investerer i bredbånd. USA, Korea, Irland og Japan gir også direkte støtte til operatører. I Sverige vil bredbåndsutbyggingen skyte skikkelig fart nå i 2003 ettersom kommunene nå vil få tildelt betydelig økonomisk støtte til bredbåndsutbygging.
· Staten må utnytte det statlige eierskapet i blant annet BaneTele og Telenor for å sikre hele landet bredbånd. Telenor må pålegges å ta et langt større samfunnsansvar.
· Skattefradrag (sjekk om det står i meldinga)
· Staten må ta ansvar for å koordinere bredbåndsutbyggingen i landet. Mange aktører er aktive i markedet, og ressursene blir ikke godt nok utnyttet. Mange steder jobber helseforetakene med bredbånd til legekontor og sykehus, fylkeskommunen tar ansvar for bredbånd til videregående skoler og tannlegekontor, staten gir bibliotekene bredbåndstilknyttning mens kommunene er opptatt av bredbånd til rådhus og grunnskoler.
