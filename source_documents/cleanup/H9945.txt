
Dato:07.06.06
Stortingsrepresentant Per Willy Amundsen (FrP)
- Jihadister må miste oppholdstillatelsen
FrPs innvandringspolitiske talsmann, Per Willy Amundsen, krever at muslimer med oppholdstillatelse i Norge som deltar i såkalt hellig krig i Irak utvises, og at politiet undersøker hvor mange jihadister som befinner seg i Norge.
- Disse ekstremistene har ikke noe i Norge å gjøre, og bør fratas oppholdstillatelsen øyeblikkelig. Hvis de er kommet til Norge for å leve i trygghet, hvorfor reiser de da til Irak for å krige, spør Amundsen.
Han er sjokkert etter å ha sett programmet på TV2 i går der det avsløres at muslimer bosatt i Norge reiser til Irak for å delta i hellig krig mot USA. I programmet står en mann frem og innrømmer at han har vært i Irak med det mål for øye å drepe flest mulig amerikanere. Vedkommende hevder at flere muslimer i Norge har gjort og vil gjøre det samme.
- Politiet må etterforske om opplysningene som kommer frem i programmet er riktige. Hvis det er slik at flere utlendinger med oppholdstillatelse i Norge reiser til Irak for å drepe flest mulig amerikanere må vi sette inn tiltak for å få en effektiv stopper for det, og for å gi beskjed om at dette er totalt uakseptabelt.
