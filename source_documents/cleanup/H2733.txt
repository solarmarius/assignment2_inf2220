
Måndag 11. desember 1995
KrF-leiar Valgerd Svarstad Haugland på Stord:
KOMMUNANE MÅ SYNE ALKOHOLPOLITISK ANSVAR
-Dei alkoholpolitiske tilhøva i Oslo gjer det naudsynt med ein ny debatt om kor stor fridom den einskilde kommune kan ha når det gjeldalkoholpolitikken. Populistiske liberaliseringar får alltid konsekvenser for såvel ettertida som nabokommunane. Det er ikkje alle kommunepolitikarar som er seg dette ansvaret medvete. Det sa Kristeleg Folkeparti sin leiar Valgerd Svarstad Haugland då ho held talen under Stord KrF sin valfest måndag.
-Det er skremande å sjå kor liten interesse fleirtalet i Oslo bystyre syner for dei massive, samstemte reaksjonane frå media, faginstansar og andre når det gjeld planane deira om å gjera Oslo til ein einaste stor pub. Fleire og fleire spør seg om eit meir eller mindre tilfeldig fleirtal skal ha slik makt over landet sin hovedstad. Men spørsmålet er viktig også i eit breiare perspektiv. Fleire stader i landet har restriktive fleirtal i kommunestyra kome under press, ikkje minst frå næringslivet i kommunen, avdi ein kommune i regionen har valt å køyre ei liberal alkoholline. Freistnader på å samordne alkoholpolitikken i regionane strandar altfor ofte på manglande ansvarskjensle i ein av kommunane.
Når det gjeld Oslo, er den alkoholpolitiske profilen som Høgre og Framstegs-partiet i Oslo er i ferd med å teikne, noko av det mest uansvarlege eg har sett. I suveren forakt for alt som finnes av faglege råd, køyrer dei to partia ei skremande populistisk line, sa KrF-leiaren.
-Når såvidt ulike aviser som Aftenposten og Arbeiderbladet, Vårt Land og Dagbladet er samde i sine råd til Oslo bystyre om ikkje å slå inn på ei slik line, er det eit signal som i allfall Høgre bør sjå alvoret i. Her er det ikkje berre "mørkemenn" og "fanatikarar" som åtvarer, men heile breidda av alkoholpolitiske standpunkt. Det er ikkje eitt eineste ansvarleg organ som stør den lina Høgre og Framstegspartiet no ser ut til å leggje seg på. Dette er populistisk liberalisme av verste slag, sier Valgerd Svarstad Haugland.
-Eg synes òg det er eit paradoks at dei to partia som ropar høgast og mest på meir politi og hardarde reaksjonar for kriminelle handlingar, no heilt medvete legg opp til ein politikk som vil få valdskriminaliteten og gatevalden i Oslo til å akselrera. Forskarar, politi, natteravnar og alle andre førstelineinstansar åtvarar sterkt mot dette, men all saklig argumentasjon ser ut til å prelle av på de to partia, sa Valgerd Svarstad Haugland i talen sin på Stord.
Ho la til at saka syner òg kor dårleg innverknad eit samarbeid med Frp har på Høgre sin politikk (KrF-Press/NPE).
