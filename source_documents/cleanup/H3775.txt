
26.2.97
Peter Angelsen,
FLERE FARTØYKVOTER TIL KYSTFISKEFLÅTEN.
Stortingsrepresentant Peter Angelsen fra Senterpartiet tok i dagens spørretime opp spørsmålet omkring kapasiteten i kystflåten.
Angelsen pekte på at det hvert år de siste tre år har blitt omfordelt store kvoter fra kystflåten til den havgående flåte, noe som tilsier behovet for økt kapasitet i kystflåten, bl. a. med en utvidet tildeling av rekrutteringskvoter til unge som ønsker å etablere seg som fiskere.
-Undersøkelser viser at det er i de to mest kystfiskeavhengige fylkene, Finnmark og Nordland, at fraflyttingen er størst. Det er defor helt nødvendig at det blir en mer liberal praksi for tildeling av nye fartøykvoter til kystfiskefartøy i Nord-Norge sier Angelsen i en kommentar fra Stortinget. Fiskeriministeren antydet i sitt svar at det ville bli åpnet for en økning i rekrutteringskvotene, men kunne ellers ikke love noen mer liberal praksis mht tildeling av fartøykvoter.
Angelsen var tilfreds med fiskeriministerens imøtekommenhet mht. rekrutteringskvoter, men måtte skuffet fastslå at fiskeristatsråden ikke forstår de problemene kystfiskeflåten strir med.
