
14.02.2002
- Mer avfall til energi
For mye avfall havner på søppeldynga. Dette er avfall som kan gjenvinnes til energi. Stortingsrepresentantene Tore Nordtun, Svein Roald Hansen, Sylvia Brustad og Asmund Kristoffersen fra Arbeiderpartiet ønsker å gjøre noe med det, og har derfor torsdag 14. februar 2002 fremmet et forslag i Stortinget som vil føre til at mer av restavfallet kan gjenvinnes til energi.
For mye avfall havner på søppeldynga. Dette er avfall som kan gjenvinnes til energi. Stortingsrepresentantene Tore Nordtun, Svein Roald Hansen, Sylvia Brustad og Asmund Kristoffersen fra Arbeiderpartiet ønsker å gjøre noe med det, og har derfor i dag fremmet et forslag i Stortinget som vil føre til at mer av restavfallet kan gjenvinnes til energi.
Flere steder er det etablert eller planlegges energigjenvinningsanlegg basert på restavfall. Selv om disse anleggene har en stor gjenvinningsgrad må de betale samme avgift som deponeringsanleggene. Det gjør at energigjenvinning blir lite lønnsomt i forhold til deponering. Derfor fremmer disse representantene nå et forslag om at slike anlegg skal innvilges reduksjon og fritak i avgiftene.
- Dette er god miljøpolitikk. Slik får vi redusert klimagassutslippene fra søppelfyllingene og vi får produsert energi på en miljøvennlig måte, sier forslagsstillerne.
