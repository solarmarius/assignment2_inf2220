
28.01.03
Vegard Martinsen, (DLF)
Virkeligheten overgår fantasien
En artikkel i dagens Aftenposten har følgende overskrift: "Vil betale ungdom for å flytte fra bygda", og artikkelen fortsetter:
"Skånland kommune i Troms er villige til å betale ungdom 10.000 kroner for å flytte vekk. Slik kan kommunen sikre seg 10 millioner statlige kroner.
Problemet for Skånland kommune er at de har 3049 innbyggere. Kommunen ligger dermed like over grensen for å kunne ha krav på det statlige regionaltilskuddet som går til kommuner med mindre enn 3.000 innbyggere og som samtidig har en skatteinntekt som ligger lavere enn 110 prosent av landsgjennomsnittet, melder Harstad Tidende."
Ingen burde bli overrasket over at slike tiltak blir satt i verk. I et rasjonelt samfunn skaffer man seg inntekter ved å skape verdir for så å selge dem til andre, men i dagens sterkt irrasjonelle velferdsstat skaffer man seg ikke penger ved å arbeide, man skaffer seg penger ved å utnytte støtteordninger.
Velferdsstaten - som ikke er det samme som en velferdssamfunn, snarere tvert imot - vil derfor nødvendigvis føre til flere og flere regler og forordninger, flere og flere byråkrater, flere og flere støtteordninger, høyere og høyere skatter, og det hele blir mer og mer absurd, slik eksemplet med Skånlad kommune bekrefter.
Enhver oppegående person må forstå at dette systemet må ende med forferdelse.
DLF er selvsagt for at velferden skal være best mulig for alle, men kun DLF innser at dette kun kan skje når folk får beholde sin penger selv, slik at det som belønnes er skapende virksomhet, ikke spekulering i villnisset av støtteordninger.
