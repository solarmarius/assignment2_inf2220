
27.10.2003
Invitasjon til pressekonferanse:
Kristin Halvorsen presenterer Nordisk initiativ for bedre kontroll med våpeneksport
Under Nordisk Råds sin sesjon i Oslo 27. - 29. oktober vil et forslag fra den venstresosialistiske grønne gruppen i Nordisk Råd (VSG) om å styrke det nordiske engasjementet for bedre kontroll med våpeneksport og spredning av håndvåpen, bli behandlet.
Forslaget presenteres av Kristin Halvorsen og representanter for VSG på en pressekonferanse, i Lagtingssalen, tirsdag 28. oktober, klokken 12.00
Med dette initiativet ønsker de nordiske venstrepartiene å støtte opp om den internasjonale kampanjen som ble lansert 9.oktober av Amnesty International, Oxfam, og IANSA (the International Action Network on Small Arms) for global kontroll med våpenhandel.
Litt fakta:
· Det finnes 639 millioner håndvåpen i verden, eller et for hvert tiende menneske.
· 16 milliarder enheter med ammunisjon produseres hvert år - mer enn to nye kuler pr person på jorda.
· Nesten 60 % av håndvåpnene er på sivile hender.
· Det er anslått at 80-90 % av all handel med illegale håndvåpen har startet eller har som utgangspunkt den statssanksjonerte våpenhandelen.
· I gjennomsnitt blir mer enn 500.000 mennesker drept med konvensjonelle våpen hvert år - en person hvert minutt.
Kilde: Controll arms-kampanjen
