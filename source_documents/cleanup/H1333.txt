
Dato: 10. mai 1999
FREMSKRITTSPARTIETS
STORTINGSGRUPPE
Fra stortingsrepresentant Lodve Solholm (FrP)
La kommunene beholde gevinsten!
- Kommuneøkonomiproposisjonen, som ble lagt frem sammen med regjeringens forslag til revidert nasjonalbudsjett i dag, er gode nyheter for norske kommuner, sier Fremskrittspartiets kommunalpolitiske talsmann, Lodve Solholm, i en kommentar.
- Vi får gjennomført eldrereformen på den tiden som var forutsatt. Kommunene sikres en inntektsøkning til helse og eldre, og de får samtidig større frie overføringer, sier Solholm.
- Inndragning av midler fra kommuner som har husholdert med pengene bør imidlertid opphøre, sier Solholm.  Regjeringen ber i proposisjonen om at kommunene tenker nytt, omprioriterer og effektiviserer ressursbruken. Samtidig inndrar regjeringen penger fra kommuner som har gjort nettopp dette. Oslo mister på denne måten 22 millioner. Motivasjonen for å ta konflikten og vanskelige avgjørelser øker ikke når regjeringen i neste øyeblikk inndrar gevinsten. Dette må regjeringen slutte med, sier Solholm.
