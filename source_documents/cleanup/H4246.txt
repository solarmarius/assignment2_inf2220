
søndag 14. juni 1998 15:49:27
Venstres landsstyre:
FN må stoppe Milosevic!
Venstres landsstyre ber Regjeringen gjennom sin posisjon i OSSE snarest ta iniativ til at FN får mandat til å gripe inn i konflikten mellom kosovo-albanerne og serbiske styresmakter.
Venstres landsstyre er av den oppfatning at den serbiske lederen Slobodan Miloseovics bruk av militære styrker til sin undertrykking av kosovo-albanerne, som utgjør 90% av befolkningen i Kosovo-provinsen, minner skremmende om etnisk rensing.
Minst 300 er drept i konflikten som utløste seg i mars i år, og tusenvis av sivile er drevet på flukt over grensen til Albania.
Om ikke det internasjonale samfunn umiddelbart gjør grep for å finne en fredelig løsning frykter Venstres landsstyre at situasjonen kommer helt ut av kontroll, og at verden blir vitne til et nytt Bosnia.
Landsstyre støtter i denne sammenheng regjeringens beslutning om å bidra med norske jagerfly i den planlagte Nato-øvelsen i luftrommet over Kosovo.
Asker, 14. juni kl. 14:00
Venstres landsstyre er samlet på Sem Gjestegård i Asker 13.-14. juni 1998
