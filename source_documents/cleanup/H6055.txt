
28.06.2002
Frykter økt ledighet
- Høye renter og høy kronekurs fører til problemer for norske bedrifter.Vi ser tegn til en todeling av norsk økonomi, økt ledighet i enkelte bransjer og enkelte steder i landet. Hovedansvaret for å sikre lavere rente og hindre at ledigheten øker, ligger på regjeringen. Arbeiderpartiet mener den er for passiv i forhold til å sikre bedriftene og arbeidsplassene. De fører en budsjettpolitikk på autopilot og tar ikke hensyn til at i dagens situasjon bør det brukes mindre penger, ikke mer, sier parlamentarisk leder Jens Stoltenberg.
- For å sikre trygg eldreomsorg, et godt offentlig skoletilbud for alle, billigere barnehager, samt et bra helsetilbud i hele landet må vi ha en solid og trygg økonomi. For Arbeiderpartiet er orden i økonomien en betingelse for å nå alle de målene vi setter oss om å bygge ut velferd for hele befolkningen, sa parlamentarisk leder Jens Stoltenberg da han 27. juni oppsummerte vårsesjonen i Stortinget.
- Å bruke budsjettet til å styre den økonomiske utviklingen, er det viktigste bidraget for å trygge arbeidsplasser og velferd. Høye renter og høy kronekurs fører til problemer for norske bedrifter. Vi ser tegn til en todeling av norsk økonomi, økt ledighet i enkelte bransjer og enkelte steder i landet.
Hovedansvaret for å sikre lavere rente og hindre at ledigheten øker, ligger på regjeringen. Arbeiderpartiet mener den er for passiv i forhold til å sikre bedriftene og arbeidsplassene. De fører en budsjettpolitikk på autopilot og tar ikke hensyn til at i dagens situasjon bør det brukes mindre penger, ikke mer understreket Stoltenberg.
- Vårt forslag om et strammere budsjett er et skritt i riktig retning, og et signal om vilje også i framtida til å føre en budsjettpolitikk som bidrar til å dempe svingningene i økonomien. I tillegg til budsjettpolitikk er det inntektspolitiske samarbeidet viktig. Ved å kutte i arbeidsmarkedstiltak, kutte i tiltak for å få langtidssykemeldte tilbake i jobb, redusere fagforeningsfradraget og å gå imot vårt forslag om økt offentlighet omkring lederlønninger, gjør regjeringen det vanskeligere å få til inntektspolitisk samarbeid. En slik linje er uklok og bidrar ikke til moderate oppgjør, framholdt Jens Stoltenberg.
