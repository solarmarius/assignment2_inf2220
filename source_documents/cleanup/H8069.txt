
Dato: 11.12.03
Stortingsrepresentant Øyvind Korsberg (FrP)
Raser mot Aps vingling om Barentshavet
Stortingsrepresentant Øyvind Korsberg (FrP) raser mot Aps vingling om oljeaktivitet i Barentshavet. Mandag 8.desember stemte Ap imot FrPs forslag om å åpne for boring i tildelte lisenser i Barenthavet - to dager senere sier Ap ja.
- Dette er helt utrolig. Partiet må snart våge å ta et standpunkt, fremfor stadig å bløffe. Kjenner jeg Ap rett, så er ikke siste ord sagt. Jeg registrerer at ledende personer i partiet allerede har gått ut og vil kjempe i mot åpning av Barentshavet, sier Korsberg oppgitt.
Korsberg reagerer også på at Ap v/Olav Akselsen i Bergens Tidende 29.11 ønsker å åpne i Lofoten, mens de nå sier de ikke vil diskutere saken før til våren.
- Men dette gjør jo Klunglands (Ap) ord i Stortinget bare enda mer relevante: "Det kan være mye som blir sagt på forskjellige steder som likevel ikke er den politikken en står for", avslutter Korsberg.
