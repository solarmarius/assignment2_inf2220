
14.11.02
Sp
Senterpartiet vil lovfeste elevforsikring
Stortingsrepresentantene Rune J. Skjælaaen og Magnhild M. Kleppa fra Senterpartiet, fremmet i dag et forslag i Stortinget om å lovfeste like forsikringsordninger ved ulykker for elever i grunnskolen og videregående skole. Bakgrunnen for forslaget er undersøkelser som viser at om lag 30 prosent av elevene ikke er forsikret. Det er også kommet frem at erstatningssummene ved ulykker er svært forskjellig.
Jeg er svært overrasket over at så få barn og unge er tilfredsstillende forsikret. Stortinget har ved flere anledninger uttrykt at en slik ordning skal etableres og har forutsatt at departementet skulle følge opp saken, sier Skjælaaen og fortsetter: - Ved å lovfeste lik forsikringsordning sikrer vi at alle barn får en økonomisk trygghet dersom det skjer en ulykke.
Vi kan ikke risikere at elever risikerer å ende opp som minstepensjonister dersom de forulykker på skolen eller på skoleveien, sier Skjælaaen. Senterpartiet forutsetter at staten skal dekke de merutgifter som en slik lovfesting medfører, enten som en statlig finansiert ordning eller at kommunene får tilført midler gjennom rammetilskuddet.
