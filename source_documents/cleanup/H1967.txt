
Onsdag 18. november 1992
Sentralstyret i KrFK om Kulturmeldingen:
LEGGER FOR LITEN VEKT PÅ DET KRISTNE
INNHOLDET I KULTURLIVET
Det er påfallende å registrere hvor liten vekt Kulturdepartementet legger på betyd-ningen av det kristne innholdet i norsk kulturliv, slik det går fram av Stortings-melding nr. 61, "Kultur i tiden". Det sier sentralstyret i Kristelig Folkepartis Kvinner i en uttalelse. Kulturmeldingen er for tiden ute til høring. Det samme er for-slaget til Læreplan for grunnskole og videregående opplæring, og forskjellen mellom disse to dokumentene er påfallende, sier sentralstyret.
Utkastet til læreplan gir en god beskrivelse av den sentrale plass og betydning vår kristne kulturarv har hatt og fortsatt har i kulturlivet, mens det i flere viktige kapitler av Kultur-meldingen er helt fraværende, heter det i uttalelsen.
-Meldingen har statistikker som viser at gudstjenester og religiøse møter er Norges fjerde største kulturaktivitet, der 42 prosent av befolkningen over 16 år deltar. Men i statistikken over barns kulturaktiviteter, er ikke kristent barnearbeid som speiderarbeid og klubbvirksomhet tatt med. KrFK mener det er helt uforståelig at kapitlet om "Kultur-politikk for barn og unge" ikke nevner det allsidige barearbeidet som menigheter og kristne organisasjoner driver," heter det i uttalelsen.
KrFK har også registrert at i avnsittet om "Arkitektur og design", er kulturbygg som bedehus og kirkebygg ikke tatt med.
Dette er skjevheter som må rettes opp i det videre arbeidet med kulturmeldingen, og i utformingen av en fremtidig kulturpolitikk, konkluderer sentralstyret i KrFK.
