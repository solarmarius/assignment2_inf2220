
FREMSKRITTSPARTIETS
STORTINGSGRUPPE
Fra stortingsrepresentant Ursula Evje (FrP)
Farvel til einskapsskulen!
Statsråd Lilletuns utdanningspolitiske redegjørelse i Stortinget tirsdag får full støtte fra Fremskrittspartiet.
- Lilletun går inn for viktige reformer i skolen. Større innflytelse for foreldrene, selvstyrte skoler og bevaring av lokale skoletilbud i distriktene er idéer Fremskrittspartiet lenge har stått alene om. Nå er det duket for et flertall, slik at disse tiltakene kan realiseres, sier FrP's utdanningspolitiske talsmann, Ursula Evje, i en kommentar.
- Dette er et definitivt farvel til einskapsskulen. Nå håper jeg at Lilletun ikke bare farer med ord, men at han forstår at tiden er inne for handling for å nå disse målene, sier Evje.
