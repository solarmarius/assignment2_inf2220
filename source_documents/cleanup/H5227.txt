
Dato 17.10.01
Fra stortingsrepresentant Jan Arild Ellingsen, justispolitisk talsmann (FrP)
Overgrep ­ og samfunnets ansvar.
- Jeg er sjokkert, sier Fremskrittspartiets justispolitiske talsmann Jan A. Ellingsen, over overgrepssaken som ble presentert på TV 2 nyhetene i går kveld, samt i dagens VG.
Ellingsen sier videre at samfunnet må beskyttes mot denne typen overgrep og at gjerningsmenn må pålegges soning som gjør at samfunnet skjermes mot slike handlinger.
Ellingsen mener at det i denne saken tydelig fremkommer at det er avstand mellom det samfunnet oppfatter vil være riktig straffereaksjon og det som domstolen har kommet til.
- Med Fremskrittspartiets politikk ville ikke dette ha skjedde, på grunn av vår holdning til slike overgrep, sier Ellingsen, som også er svært overrasket over domstolens manglende vilje til å ta slike overgrep nok alvorlig. - Det virker her som om man tar mer hensyn til overgriper enn til den som utsettes for det.
Ellingsen beklager at påtalemyndigheten ikke anket saken til høyere rettsinnstans, ikke minst med henvisning til sakens alvorlighetsgrad og de sakkyndiges uttalelser.
Avslutningsvis sier Ellingsen at Fremskrittspartiet vil fortsette sitt arbeid for økte straffer for overgrep og at samfunnet skjermes i større grad enn det som er tilfellet i dag.
