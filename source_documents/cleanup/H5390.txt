
3/12-01
Av Magnhild Meltveit Kleppa (Sp):
Bondeanger i kommunalkomiteen
-Regjeringa må utarbeide eit oversyn som viser kva følgjer omfordelinga av tilskottsmidlar til landbrukskontora vil ha. Komiteen ber om at dette materialet vert presentert i kommuneproposisjonen i mai, seier leiar i kommunalkomiteen Magnhild Meltveit Kleppa (Sp).
-Det er bra at Stortingets angrar seg og vil sjå på denne saka på nytt. Eg beklagar likevel at det ikkje var mogleg å få fleirtal for Senterpartiet sitt forslag om å behalde den fordelingsnøkkelen som vert nytta i dag, seier Kleppa.
Den nye ordninga for tilskott til landbrukskontor blei vedteken i Stortinget i vår. Denne inneber ei sterk omfordeling av tilskottsmidlar fordi talet på innbyggjarar og ikkje talet på gardsbruk skal leggjast til grunn. Det inneber ein utilslørt vridning av midlar frå landbrukskommunane til dei største bykommunane. Mange mindre kommunar sit att med berre 20-30 prosent av det tilskottet dei har i dag når ordninga er gjennomført. Gausdal kommune, som i dag har eit tilskot på 1,5 millionar, vil til dømes få 500.000 kroner. Oslo, som i dag har eit tilskott på 240.000 kroner vil få 40 millionar etter denne endringa. Det er sjølvsagt eit steg i rett retning at Stortinget vil sjå nøyare på denne endringa, seier Kleppa.
