
10/9-03
Venstres leder, Lars Sponheim
Positivt av NHO, - nytt søkelys på LO
- Det er positivt at NHO står fast på sitt vedtak om å trappe ned støtten til de politiske partiene. Nå må presset øke mot LO, sier Venstres leder Lars Sponheim.
Sponheim reagerte sterkt på Kjell Magne Bondeviks appell til NHO om å revurdere partistøtten, etter at LO trappet opp sin støtte til Ap og SV.- Dette handler om viktige prinsipper. Vi er ikke tjent med at partiene kan oppfattes som "kjøpt og betalt" av interesseorganisasjoner. Derfor er det bra at NHO står fast på sitt vedtak.Samtidig er det klart et stort problem og grov ubalanse når LO pøser millioner inn for å sikre seg makt gjennom Arbeiderpartiet og Sosialistisk Venstreparti.
Dette er en viktig samfunnsdebatt som må reises med full tyngde etter høstens valg. Fagbevegelsen er en viktig faktor i samfunnet, men går ut over sine naturlige oppgaver når den tar mål seg av til å styre politikken gjennom politiske partier. Den tiden må være ute.
Dersom LO selv ikke innser dette, vil både LO selv og partiene de betaler miste troverdighet. Vi trenger en fri fagbevegelse og uavhengige politiske partier. De som lar seg kjøpe av sektorinteresser bør ikke styre landet, sier Lars Sponheim
