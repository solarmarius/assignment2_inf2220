
18.10.02
Arbeiderpartiet
Bekymret for sykehusene
- Mye tyder på at det effektiviseringskravet som nå stilles overfor sykehusene, er for tøft. Det er et mål med helsereformen at vi skal få mer helse for hver krone, men hvis kravet til effektivisering blir for stort, så er det en fare for at vi får handlingslammelse og ikke en positiv utvikling, sier Arbeiderpartiets Bjarne Håkon Hanssen. Arbeiderpartiet arbeider med å skaffe seg en oversikt over situasjonen, og Hanssen mener det er viktig at denne saken nå blir tatt opp og belyst gjennom oppslag i media.
- Mye tyder på at det effektiviseringskravet som nå stilles overfor sykehusene, er for tøft. Det er et mål med helsereformen at vi skal få mer helse for hver krone, men hvis kravet til effektivisering blir for stort, så er det en fare for at vi får handlingslammelse og ikke en positiv utvikling, sier Arbeiderpartiets Bjarne Håkon Hanssen i en pressemelding 18. oktober 2002.
Arbeiderpartiet arbeider med å skaffe seg en oversikt over situasjonen, og Hanssen mener det er viktig at denne saken nå blir tatt opp og belyst gjennom oppslag i media.
- Jeg er bekymret for at det effektivitetskravet som nå stilles, vil føre til at pasientbehandlingen går ned og at helsekøene igjen vil vokse. Derfor vil det være et mål for Arbeiderpartiet gjennom vårt alternative statsbudsjettforslag å kunne øke bevilgningene til sykehussektoren, sier Bjarne Håkon Hanssen.
