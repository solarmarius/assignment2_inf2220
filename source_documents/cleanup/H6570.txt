
11.04.02
Vegard Martinsen, (DLF)
Typisk statlig pengebruk
TV2 forteller idag at Staten nå, etter å ha brukt en milliard kroner på å ruste opp den militære delen av flyplassen på Gardermoen, skal legge den ned.
Dette er typisk for statlig pengebruk - uttrykket "statlig pengebruk" er nærmest synonymt med "statlig sløsing". Grunnen til at staten sløser så mye er at selv om de fleste er forsiktige når de bruker sine egne penger, så er de fleste ikke særlig forsiktige når de bruker andres penger.
DLF mener at folk skal få beholde sin penger selv, og da kjøpe det de trenger på det åpne marked, og selv gi det de måtte ønske av bidrag til alskens andre gode formål. Dette blir langt billigere enn å betale en sum penger til staten og så forvente at staten da skal gi oss ting "gratis" (eller subsidiert).
Et overslag foretatt i USA for endel år siden viste at når det offentlige utfører en oppgave som også det private marked kunne ha utført, vil det private tilbudet koste ca halvparten av det offentlige. Så utrykket "betal en krone mer i skatt og få melken 50 øre billigere" er ikke langt fra sannheten.
