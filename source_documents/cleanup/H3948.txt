
30.11.2000
Morten Lund,
Pressemelding fra
Næringskomiteens budsjett:
VETERINÆRVAKT-OMRÅDENE MÅ REDUSERES
Det har ikke vært mulig å skaffe flertall for å sikre en tilstrekkelig økonomisk ramme til den nye vaktordningen som Stortinget vedtok i prinsippet i juni. Stortinget vedtok den gangen at nyordningen skulle bli en forbedring for både husdyreiere, andre dyreeiere, veterinærene og staten. Nå hevder både husdyrholderne, dyrehelsetilsynet og veterinærene at Landbruks­departementet prøver å presse igjennom en organisering som gir så store kjøreavstander, at det gjør en forsvarlig service umulig.
-Det er fint at Ap, H og Fr.P vedstår seg de kvalitetsmål for veterinær-vaktene som er vedtatt, men sørgelig at de ikke vil betale den regninga som ordningen medfører. Senterpartiet tar meldingene fra grasrota på alvor, og mener det kan spares penger på å ha færre administrative stillinger på vakt i helger og netter. Vi mener det er godt dokumentert at de foreslåtte bevilgninger uansett ikke er tilstrekkelig.
