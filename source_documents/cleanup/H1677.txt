
FREMSKRITTSPARTIETS
STORTINGSGRUPPE
fra Carl .I Hagen 10/5-01
SKUFFENDE AV KOSMO SOM MANGLER MOT!
- Når statsråd Jørgen Kosmo presenterer sine synspunkter på fornyelse av forvaltningen og sier at det krever mot er det skuffende at han selv viser seg å mangle dette. Han hevder at regjeringen vil sette brukerne i sentrum, viser til fritt sykehusvalg, men tar ikke konsekvensen ved å foreslå fritt skolevalg, fritt sykehjemsvalg og fritt valg av tjenesteleverandør i utdanningssektoren, helsesektoren, eldreomsorgssektoren, etc., sier Carl I. Hagen.
- Det mest skuffende er at i en lang tale om fornyelse sier ikke statsråd Kosmo noen om det viktigste virkemiddel for fornyelse og effektivisering, nemlig konkurranseutsetting, som ville medført besparelser på fra 20  30 % og vært basert på valgfrihet hos brukerne. Det var også meget skuffende at når Kosmo åpenbart forstår problemene med at trygdekontorene er statlige mens sosialkontorene er kommunale så snakker han kun om samlokalisering, i stedet for en sammenslåing og innføring av et statlig ansvar. Den beste reform ville vært det FrP har foreslått, nemlig sammenslåing av trygdekontorer, sosialkontorer, arbeidskontorer, eldreomsorgsskontorer til et statlig ansvarsområde med et kontor som så kan se hele kjeden av tjenester for syke, uføre, arbeidsledige, pleie- og tjenestetrengende eldre og vanskeligstilte i sammenheng, sier Carl I Hagen.
