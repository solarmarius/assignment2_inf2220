
4.3.2004
Magnhild Meltveit Kleppa (Sp)
Mer forpliktende samarbeid mellom Regjeringen og kommunene
Senterpartiets Magnhild Meltveit Kleppa, leder av Stortingets kommunalkomite, mener konsultasjonsordningen mellom Regjeringen og Kommunenes Sentralforbund (KS), må gjøres mer forpliktende. Konsultasjonsordningen innebærer at politisk ledelse i kommunaldepartementet og ledelsen i KS har faste møter for å få en felles virkelighetsforståelse av situasjonen i kommunene. -Verken Regjeringen eller Stortinget er tjent med en ordning der det blir enighet om hva som trengs for å sikre et godt tilbud til barn, unge og eldre, men der Regjeringen ikke følger opp med midler, sier Meltveit Kleppa.
-Jeg vil advare på det sterkeste mot å gjøre konsultasjonsordningen til en parodi - et møtested uten innhold, sier Meltveit Kleppa
Senterpartiet kommer til å fremme forslag om en mer forpliktende konsultasjonsordning i juni når Stortinget behandler kommuneproposisjonen for 2005.
