
Dato: 05. november 2004
Stortingsrepresentant Siv Jensen (FrP)
Ønsker å bedre budsjettets sosiale profil
FrPs nestformann, Siv Jensen, la i dag frem partiets kravliste til Regjeringen i forhandlingene om statsbudsjettet for 2005. Kravene om en kraftig bedring av budsjettets sosiale profil er helt sentrale i partiets kravliste.
- Vi håper å få til et budsjettforlik med Regjeringen der også helt vanlige mennesker får glede av skatte- og avgiftslettelser og ikke bare rikfolk, slik Regjeringen har foreslått. I tillegg ønsker vi å bedre den sosiale profilen i budsjettet på en rekke andre områder, som for eksempel å nulle ut de meningsløse forslagene til økte egenandeler som ligger i Regjeringens budsjettforslag.
- I tillegg ønsker vi å øke midlene til eldreomsorg (kommuneøkonomi), sykehus, samferdsel og kriminalitetsbekjempelse, forklarer hun.
Positiv holdning
- Det er fullt mulig å få dette til i dagens økonomiske situasjon, det er derfor kun den politiske viljen i Regjeringen som avgjør om de vil bidra til å bedre den sosiale profilen i budsjettet eller ikke. Vi i FrP vil opptre saklig, konstruktivt og løsningsorientert i forhandlingene, men vil allerede nå signalisere at dersom vi skal få til et forlik så er det selvsagt avgjørende at vi også får betydelige gjennomslag for våre ulike krav, avslutter Siv Jensen.
Totalt beløper FrPs krav i budsjettforhandlingene seg til ca. 15 milliarder kroner.
Vedlegg: FrPs kravliste i forhandlingene, forslag til skattetabell samt oversikt over forslag til bedring av budsjettets sosiale profil.
FrPs kravliste til budsjettforhandlingene
Til: Regjeringspartiene
Fra: Fremskrittspartiets stortingsgruppe
Dato: 5.november 2004
Fremskrittspartiet legger med dette frem en kravliste knyttet til endringer i budsjettet for 2005 som vil være nødvendige for at FrPs subsidiære støtte skal være påregnelig. Det er den samlede listen som er FrPs prioritet og det er derfor også FrP som i forhandlinger vil vurdere hva som eventuelt vil måtte vike.
Fremskrittspartiet forutsetter at partene, ved et fremforhandlet resultat, er gjensidig forpliktet til å votere samlet ved behandling av Budsj.innst S nr 1 og SI, men forutsetter uansett at en eventuell avtale er en subsidiær avtale.
Under behandlingen av fagbudsjettene forplikter avtalepartnerne seg til å sørge for flertall for de endringer som følger av denne avtale. Hvis det blir aktuelt for noen av avtalepartnerne å inngå i flertallsallianser med andre partier om endringer av fagbudsjettene, plikter de å konsultere avtalepartnerne på forhånd. Avtalepartnerne forplikter seg ved fagbudsjettbehandlingen å opptre slik at det ikke blir flertall for forslag som har budsjettkonsekvenser for senere år enn 2005, med mindre det er enighet om dette mellom partene.
Fremskrittspartiets utgangspunkt er at inndekning skal skje ved kutt i offentlige utgifter og/eller økt bruk av oljepenger, ikke ved økte skatter og avgifter eller andre inntektsøkninger.
Fremskrittspartiet forutsetter at spørsmålet om inndekning er en del av de løpende forhandlinger.
Fremskrittspartiet forutsetter at forhandlingene er fortrolige og at eventuelle lekkasjer IKKE aksepteres og at slike i seg selv kan medføre brudd. Partene står imidlertid fritt til å offentliggjøre egne forhandlingsposisjoner.
Fremskrittspartiet ber regjeringspartiene i utgangspunktet avstå fra å gi forhandlingstilbud om saker eller forhold FrP ikke har krevet. Fremskrittspartiet forutsetter at tilbud som gis fra regjeringspartiene relaterer seg til FrPs krav.
Fremskrittspartiet legger til grunn at alle spørsmål knyttet til gjennomføringen av skattereformen holdes utenfor budsjettforhandlingene.
Fremskrittspartiet minner om at det er nødvendig å avklare følgende forhold før forhandlinger kan innledes:
1. ISF på minimum 60 % innføres 1.januar 2005.
Krav:
Skatter og avgifter og utbytte
Personskatter
- Øke personfradraget fra regjeringens 34.200/68.400 til 39.000/78.000 3000
- Øke satsen i minstefradraget fra 27% til 44%, beholde taket på 56.000 1210
- Person- og minstefradragene gjøres gjeldende også for pensjonister 1640
- Fradraget for fagforeningskontingent fjernes - 600
- Øke satsen i toppskatten - trinn 2 til 19,5%, beholde innslag på 943.200 - 420
- Øke satsen i toppskatten - trinn 1 til 13,5%, øke innslag til 391'/403,7' -1330
- Innstramninger i fradrag for arbeidsreise innføres ikke 350
- Kostfradraget for pendlere oppheves ikke 150
- Skattefritaket for fri kost og hyretillegg på kont.sokkelen oppheves ikke 191
Sum personskatter 4191
Bedriftsskatter og rammebetingelser
- Avskrivningssatser for maskiner m.v. (gruppe d.) økes fra 20% til 25 % 270
- SkatteFUNN-ordningen utvides til reelt å omfatte ulønnet gründerinnsats i 70
enkeltpersonsforetak og AS
- I eksisterende regelverk for permitteringer gjøres følgende endringer;
- Permitteringsperioden utvides fra 26 til 42 uker 300
- Arbeidsgivers lønnsplikt reduseres fra 10 dager til 3 dager 93
- GIEKs garantiramme utvides med 2 mrd kr. for å sikre norsk næringslivs muligheter 0
til fortsatte oppdrag og leveringer til U-land.
Sum bedriftsskatter 733
Avgifter
- Merverdiavgiften økes ikke til 25% 4370
- Merverdiavgiften på mat økes ikke til 13% 500
- Merverdiavgiften, lav sats, økes ikke til 7% 175
- Trykte ord; aviser, ukepresse og bøker likebehandles mht. mva ved at det
innføres en mva-sats på 6% (Økt proveny?)
- Omleggingen av bensinavgiftene aksepteres, men nivået økes ikke ift. 2004. 235
- Årsavgiftsbetalingen for personbiler og lastebiler splittes i to halvårlige avgiftsterminer. 0
Sum avgifter 5280
Helse:
- Balansekravet for helseforetakene gjøres ikke gjeldende før utgangen av 2006. 0
- Helseforetakene tilføres 500 mill. 500
- Alle økninger i egenandeler nullstilles 1021
- Arbeidsgiverandel på 10% i sykelønnsordningen innføres ikke 925
Sum Helse 2446
Justis:
- Nasjonale oppgaver pålagt Oslo-politiet budsjetteres som overslagsbevilgning 150
og budsjetteres særskilt med kr.150 mill.
- Politi- og lensmannsetaten styrkes med 150 mill 150
- Domstolene styrkes med 25 mill (Spesielt Oslo tingrett) 25
- Grensekontrollen styrkes 20
Sum Justis 345
Samferdsel:
- Bevilgninger til riksveifergedrift økes med 100 mill. 100
- Bevilgninger til riksveiinvesteringer økes med 600 mill. 600
- Nettbuss AS skilles ut fra NSB 0
- Kalkulasjonsrenten settes til 4% for alle samferdselsprosjekter 0
Sum Samferdsel 700
Kommunesektoren
- Kommunenes frie inntekter styrkes med 1200 mill. 1200
- Kommunenes skattesvikt kompenseres fullt ut i statsbudsjettet for 2004 0
Sum kommunesektoren 1200
Næring
- Såkornordningen utvides fra 500 mill. kr til 666 mill. kr (Kap 2421 post 90). 41
Tapsfondet utvides fra 125 mill. kr til 166 mill. kr. (Kap 2421 post 51)
- Distrikstbegrensningene i såkornfondordningene (Ryan-fondene) oppheves. 0
- Nettolønnsordningen for utenriksfergene i NOR prolongeres når den utløper 0
ved årsskiftet 2005/2006.
Sum Næring 41
Familie
- Barnehager 0
Det legges til grunn at nye forskrifter om likeverdig behandling skal fastslå at
kommunene skal følge enhetskostnadsprinsippet.
-Frivillige organisasjoner.
Idrettsforeninger, partier og andre frivillige organisasjoner, rammes nå av regler som gjør at de må merverdiavgiftsberegne varer og tjenester som som ytes mellom ulike organisasjonsledd innenfor foreningen/organisasjonen. Dette har bl.a. den konsekvens at et ledd i organisasjonen ikke kan være behjelpelig med å sende ut et medlemsbrev for et annet ledd i organisasjonen uten at det må legges mva på dette utfra markedspris.
Frivillige, ikke-kommersielle organisasjoner fritas fra denne bestemmelsen.
Stortingets vedtak om at frivillige organisasjoner fullt ut skal skjermes for merkostnader forbundet med merverdiavgift på tjenester, gjennom en kompensasjonsordning, følges opp.
Frivillige bistandsorganisasjoner - sikre rettferdighet og likebehandling
Formålet er så langt det er mulig å fremme resultatfokus gjennom en mer rettferdig og systematisk metode for vurdering av organisasjonene. Ved å forebygge at noen organisasjoner får tilnærmet "enerett" på offentlige bevilgninger, sikres virkelig uavhengige organisasjoner som lettere tar rollen som "vaktbikkje" i samfunnet.
Dette kan gjennomføres ved at bistandsorganisasjoner med samarbeidsavtaler med det offentlige (NORAD/UD) eksempelvis hvert 5. år har en uavhengig organisasjonsgjennomgang. Gjennomgangen skal fokusere på måloppnåelse i prosjektene (kvalitativ og kvantitativ), utviklingsfaglig tilnærming, folkelig forankring og kostnadseffektivitet. Fremtidig offentlig støtte vurderes ut i fra resultatene fra organisasjonsgjennomgangen.
Fremtidig målsetning er at ingen organisasjoner skal motta mer enn 50 % statlig finansiering. Det bør legges opp til en overgangsperiode på seks til ti år for de organisasjonene som i dag har høyere offentlig finansiering. Oppdragsbistand unntas fra regelen.
Forsvarsinvesteringer - innkjøp av transportfly A400M
Det inngås kontrakt om kjøp av transportfly A400M, i samsvar med tilbudet om å kjøpe seg inn i programmet, som gir industriell deltagelse og know-how-oppbygging i Norge. Norge er ett av tre land som er tilbudt å kjøpe seg inn i programmet i år.
A400M kan ikke leveres før 2010 til 2012, men inngåelse av kontrakt må skje nå.
Dette utløser ingen investeringer i 2005, men vil beløpe seg til 3,4 mrd.kr. før levering i 2010-2012.
Miljø
- Satsingen på fartøyvern opprettholdes 15
- Omfanget av kalking av vassdrag økes 20
Sum miljø 35
Låneordning for kirke- og skolebygg
- Låneordningen for skolebygg (rentekompensasjon) utvides med 1 mrd. 30
- Låneordning for kirkebygg (rentekompensasjon) etableres med 500 mill. 15
Sum kirke og skole 45
Sum krav 15016
Strukturforslag
- Stortinget ber Regjeringen gjennomgå sjokolade- og sukkervareindustriens
rammebetingelser, og fremme sak om nødvendige endringer i rammebetingelsene i
forbindelse med RNB 2005, for å motvirke konkurransevridning mellom norske og
utenlandske produsenter.
- Stortinget ber Regjeringen, i forbindelse med Revidert budsjett 2005, legge frem en sak som
gir en gjennomgang av særavgiftene i Norge, både i lys av avgiftsstrukturen i EU og i
forhold til hvorvidt avgiftene oppfyller sine opprinnelige hensikter om proveny, helse, miljø
osv.
- Stortinget ber Regjeringen gjennomgå alle statlige gebyrordninger med sikte på å legge til
grunn selvfinansieringsprisnippet ved fastsettelse av størrelsen på gebyrer.
- Stortinget ber Regjeringen avvikle bruken av fremskutt prøveløslatelse. Det igangsettes ikke
nye tiltak med soningsrabatter.
- Stortinget ber Regjeringen komme tilbake til Stortinget med forslag om at kommunene gis rett til å behandle og avgi uttalelse i forkant av en eventuell etablering av asylmottak i egen kommune. Kommunens uttalelse bør også tillegges betydelig vekt når beslutning om etablering skal tas
- Regjeringen legger i forbindelse med RNB frem en konsekvensanalyse av grense-
handelssituasjonen med fokus på virkningene av den nå bebudede kraftige nedgang i
svenske alkoholavgifter. Regjeringen fremmer i denne forbindelse eventuelle forslag om
endringer i norsk avgiftsnivå.
Vedlegg: Oppsummering av FrPs forslag til endringer i budsjettets sosiale profil
Skattetabell som viser FrPs forslag til skattelettelser kontra Regjeringens forslag
FrPs krav i forhandlinger - personskattelettelser 2005
Opplegg for personskattelettelser gir eksempelvis følgende direkte virkninger;
(Forutsetninger: Ingen andre fradrag enn standardfradrag, skatteklasse 1.)
Frp-endringer
Inntekt Skatt nå Skatt Gul Bok Skatt FrP vs. 2004 vs. Gul Bok
90.000 14.103 13.740 10.212 -3.891 -3.528
110.000 21.263 20.900 14.908 -6.355 -5.992
130.000 28.423 27.136 19.940 -8.483 -7.196
150.000 34.407 32.784 27.100 -7.307 -5.684
180.000 43.131 41.256 37.840 -5.291 -3.416
210.000 52.667 49.924 48.580 -4.087 -1.344
Fra inntekter på kr.210.000 til inntekter på kr. 381.000 er FrP-skattelettelsen i.f.t. regjeringens forslag kr.1.344 for alle. (Virkningen av økt personfradrag alene.)
400.000 126.856 120.034 117.815 - 9.041 - 2.219
450.000 151.506 134.434 142.465 - 9.041 - 969
500.000 176.156 166.834 167.115 - 9.041 + 281
550.000 200.806 190.234 191.765 - 9.041 + 451
750.000 299.406 283.834 290.365 - 9.041 + 6.431
943.200 396.831 374.251 385.612 -11.219 +11.361
1.200.000 538.841 505.989 527.622 -11.219 +21.633
