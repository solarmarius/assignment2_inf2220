
30. november 2000
Gunhild Øyangen
Øyangen om medisinsk bruk av bioteknologi
- Bioteknologien gir muligheter. I framtiden kan vi kanskje bare ta en blodprøve som avdekker hvilke alvorlige sykdommer vi kan få, eller hvilke sykdommer et lite foster har eller kan få. Lovgivningen skal sikre at verken forskere, behandlere eller vi selv skal bli med på noe som ikke er etisk forsvarlig, sier nestleder i sosialkomiteen Gunhild Øyangen i forbindelse med at Odelstinget behandlet loven om medisinsk bruk av bioteknologi 30. november 2000.
- Bioteknologien gir muligheter. I framtiden kan vi kanskje bare ta en blodprøve som avdekker hvilke alvorlige sykdommer vi kan få, eller hvilke sykdommer et lite foster har eller kan få. Lovgivningen skal sikre at verken forskere, behandlere eller vi selv skal bli med på noe som ikke er etisk forsvarlig, sier nestleder i sosialkomiteen Gunhild Øyangen (Ap).
Endringer i loven om medisinsk bruk at bioteknologi behandles av Odelstinget torsdag. Lovendringene skal blant annet regulere forskningen på området og oppsøking av mennesker i risikogruppen for alvorlige sykdommer.
- Loven om medisinsk bruk av bioteknolog endres etter hvert som bio- og genteknologien utvikler seg. Lovverket skal ikke hindre utviklingen av de positive mulighetene, men sikre at medisinsk bruk av bioteknologi utnyttes til beste for mennesker i et samfunn der det er plass til alle, sier Øyangen.
I fagmiljøene har det vært forskjellige syn på om bioteknologiloven regulerer forskning. Når forskere og jurister ikke er enige, er det nødvendig å klargjøre loven. Det er et bredt flertall i sosialkomiteen som vil at loven skal regulere forskning, når den har behandlingsmessige konsekvenser for deltakeren eller hvor opplysninger om den enkelte kan føres tilbake til vedkommende. Bare Fremskrittspartiet vil i stor grad la forskerne styre seg selv, og vil unnta forskning fra bioteknologiloven.
- Lovhjemmelen bidrar til trygghet for de som deltar i forskningsprosjekter og sikrer forskningsobjektenes rettssikkerhet. Tiden har modnet, og vi vil bruke mulighetene til å gi innsikt om alvorlig sykdom overført ved arv på visse, lovfestede vilkår. Arvelig forhøyet kolesterol er ett eksempel. Vi kan også oppdage disposisjon for visse typer kreft, der tidlig diagnose og behandling er avgjørende, sier Gunhild Øyangen.
Det er foreslått å gi leger mulighet til å oppsøke pasientens slektninger uhindret av taushetsplikten for å informere slektningene om en mulig disposisjon for arvelig sykdom.
Den som blir kontaktet skal få skikkelig veiledning og tilbud om testing. Du får vite om du har en disposisjon for alvorlig sykdom, men bestemmer selv om du vil vite mer.
