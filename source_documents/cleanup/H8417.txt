
02.06.2004
Lansering av kampanjen Tellhim.no
80 % av nordmenn var mot krigen mot Irak. Et flertall av befolkningen er for å trekke ut de norske styrkene fra Irak. Likevel nevner Bush Norge som en støttespiller i Irak. Norge var mot krigen i Irak, men vi sier det ikke høyt.
Når Regjeringen ikke vil si tydelig i fra om hva Norge mener, må vi gjøre det selv!
Vi starter derfor kampanjen Tellhim.no. Målet er å samle inn penger til en annonse i Washington Post der vi forteller hva Norge mener om Irak-krigen og George W. Bush utenrikspolitikk. Annonsen skal ha kampanjen som avsender og fortelle at den er betalt av enkeltpersoner og organisasjoner i Norge. Se teksten på www.tellhim.no
Kampanjen lanseres på:
Internasjonalen (i Folketeaterbygningen) i kveld, onsdag 2. juni kl. 18.00.
Det vil bli korte appeller ved Bjarte Hjelmeland, Inga Marte Thorkildsen, Audun Lysbakken og Ebba Haslund. Janne Rønningen skal si noen ord, og Odd Nordstoga, Karen Jo Fields mfl. spiller utover kvelden
Følgende personer har allerede gitt sin støtte til kampanjen:
Bjarte Hjelmeland, Odd Nordstoga, Aksel Henie, Nicolai Cleve Broch, Inga Marte Thorkildsen, Janne Rønningen, Ravi, Dj Løv, Karen Jo Fields, Elin Sogn, Audun Lysbakken, Markus Midrè, Ane Dahl Torp, Tore Renberg, Anna Bache-Wiig, Sivert Høyem, Ingrid Fiskaa, Anne Lindmo, Øystein Greni, Karim Sayed, Gry Larsen/ leder i AUF, Bård Vegar Solhjell, Runar Eggesvik, Aslak Nore, Hanne Ørstavik, Heikki Holmås, Aggie Frost, Thomas Goldfinger, Kim Hiortøy, Anders Baasmo Christiansen, Trygve Magnus Slagsvold Vedum/ Leder i Senterungdommen, Magne Flemmen/Alarm Clock Connection, Jan Davidsen, leder i Fagforbundet
Følgende organisasjoner har så langt gitt sin støtte til kampanjen:
Flyktningerådet, NTL/ Turid Lilleheie, LO Oslo
