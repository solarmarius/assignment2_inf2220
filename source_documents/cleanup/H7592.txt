
1.9.2003
Venstre
Singeltiltak fra Trine Skei Grande
Trine Skei Grande fra venstre ønsker AP kvinnene velkommen etter med sine tiltak for single. - Det er bra at det er flere som nå tar til orde for å lage politikk for den gruppen i samfunnet som i mange år har blitt oversett, sier Skei Grande.
Skei Grande gikk i forrige ut med følgende forslag i VG: De single utgjør en stor andel av Oslos befolkning. I Norge har vi i dag strømpolitikere, eldrepolitikere, barnehagepolitikere. På mange områder ser vi at single møter en tøffere hverdag enn andre. Utgifter til både mat, bolig, reiser, forsikring og kommunale avgifter er generelt høyere for single på grunn av høye startkostnader. Jeg mener de single trenger en talskvinne, og ønsker å bli de singles representant i Oslo Bystyre.
1. I Oslo er det alt for vanskelig for unge enslige å komme seg inn på boligmarkedet. På grunn av at kommunen i flere år har regulert inn alt for mange store leiligheter i kommunale reguleringsplaner, tvinges single over i utleie og kollektivboliger eller dyre tre- og fireroms leiligheter. Det må nå bygges flere små ett- og toroms leiligheter i Oslo, dette må inn i byens reguleringsplaner.
I Oslo bor det i alt 512 094 personer. Av disse bor 138 659 alene. 399 553 personer over 20 år bor i privathusholdninger, av disse utgjør enpersons-husholdninger 48,4 prosent. (2001-tall fra SSB)2. Kommunene må utvide ordningen med å tilby startlån til førstegangsetablerere. Her må det være mulighet for å få restlån/topplån utover det banken kan gi av finansieringsmuligheter. Kontakt bydelen din og spør om mulighetene der du bor.
Boligmassen i Oslo har kun 12 prosent eneboliger, men nesten 70 prosent blokkbebyggelse. (2001-tall fra SSB)
3. Studentsamskipnadene må slutte å diskriminere single. Både på pris gjennom å gi samboere rabatt på studentboliger, og på tildeling av ettertraktede hybler ved å gi par uten barn særlige rettigheter. "Tildeling av leiligheter: Single kan søke hybel og ett-roms leilighet. Par kan søke dublett eller leilighet. Ved tildeling av to- og tre-roms leiligheter prioriteres familier med barn. Dette gjelder ikke student-husene Bjerke, Grünerløkka, Pilestredet, Tullinløkka, Ullevål og Vestgrensa som er forbeholdt par uten barn." (Samskipnaden i Oslo sine nettsider).
4. Kommunale avgifter bør i større grad baseres på forbruk, og fastavgiftene må reduseres. Det må innføres minstesatser for avgifter, tilsvarende reelt forbruk for én person.
De kommunale gebyrene gikk opp med 4,3 prosent på landsbasis fra januar 2002 til januar 2003. For Oslo/Akershus har vanngebyret gått opp med 8,6 prosent. (2003-tall fra SSB)
5. Vannavgiften bør i størst mulig grad baseres på forbruk. Dette kan gjøres gjennom å installere vannmålere i alle husstander i Oslo.6. Søppelavgiften bør differensieres ut i fra mengden avfall som avgis fra husstanden.
7. Bilavgiftene må dreies ytterligere fra det å kjøpe og eie bil, til det å bruke den. Det kan bl.a. gjøres ved at bilavgiftene differensieres etter drivstofforbruk.
Brutt ned i enkelt-områder som f.eks "Bolig, lys og brensel" var utgiften kr 72 795 for alle husholdninger. For enpersons-husholdninger var kostnaden kr 60 675.
For "Helsepleie" var kostnaden kr 8 501 for alle husholdninger, og kr 6 464 for enpersons-husholdninger. Forsikring kostet alle husstander kr 6 804, og enpersons-husholdninger kr 5 378. (2001-tall fra SSB)
Les mer på: oslo.venstre.no/singel
