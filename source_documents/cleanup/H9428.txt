
2.8.2005
SP's stortingsgruppe i Rogaland.
Åslaug Haga, Magnhild Meltveit Kleppa og de andre stortingsrepresentantene for Senterpartiet besøker denne uken Rogaland. På to dager skal de reise over hele fylket for å få fokus på sine hjertesaker i valgkampen.
Onsdag og torsdag er et stort antall SP-medlemmer engasjert for å vise frem Rogaland. Onsdag kveld møter ca. 100 medlemmer opp på Friluftshuset på Orre for en liten sommerflørt med Åslaug & Co. På dagtid står de gode SP-sakene på dagsorden; kommuneøkonomi, samferdselpolitikk, manglende kirkevedlikehold, miljøpolitikk, lokale sykehustilbud, landbrukspolitikk, samt å synliggjøre betydningen av en offensiv næringspolitikk.
Manglende kirkevedlikehold
En viktig del av Norges kulturarv forfaller. Åslaug Haga, Magnhild Meltveit Kleppa og Rune Skjælåen besøker Hetlandskirken for omvisning og orientering av Magne Nilsen, leder i Hillevåg Bydelsutvalg. Magne Nilsen vil vise i praksis hvordan kirken forfaller, og at det hadde vært billigere å reparere i dag enn å vente til 2008 (bevilget midler til 2008).
Gassco og Fatland i Nordfylket
Marit Arnstad og SP-ordføreren i Ølen, Arne Bergsvåg, skal besøke det nymoderne slakteriet til Fatland AS i Ølen. Arnstad og Bergsvåg er begge opptatt av landbrukspolitikk, WTO, samferdselpolitikk og lokale arbeidsplasser. På Gassco vil Morten Lund og Inger Enger bl.a ha fokus på prosessering av gass. Mange arbeidsplasser står i fare for å forsvinne frå Kårstø fordi prosessering av gass kan flyttes til England.
Åslaug Haga, Trond Lode og Magnhild Eia reiser til Dalane for å besøke Titania, et prakteksemplar av en hjørnesteinsbedrift. Åslaug besøker også Egersund sykehus som er et distriktssykehus i utvikling. I Lund blir det fokus på grønn omsorg, løsdriftfjøs og småkraftverk. På Rennesøy besøker Morten Lund og Rune Skjælåen et gartneri sammen med varaordfører Ivar Finnesand og Finnøy-ordfører Jorunn Strand Vestbø, med fokus på miljøvennlig bruk av gass som energikilde og konkurranseevnen til gartneri-næringen. På turen til Rennesøy og Finnøy vil samferdsel og kommuneøkonomi bli viktige tema.
CO2 -rensing på Kårstø
Norge er gjennom Kyotoavtalen forpliktet til å redusere landets samlede klimagassutslipp enten ved egne utslippsreduksjoner eller ved kjøp av utslippskvoter i utlandet. Gratis utslippskvoter til forurensende gasskraftverk på Kårstø kan komme til å koste den norske stat over 200 mill. kroner i året i kjøp av utslippskvoter fra utlandet. I løpet av perioden 2008-2012 vil dette bety 1 milliard i subsidier til Kårstø-kraftverket. Bygges det også forurensende gasskraftverk på Skogn og på Mongstad, kan den totale utslippsregninga komme på over 3 milliarder kroner. Senterpartiet vil bruke disse pengene til å utvikle renseteknologi.
Mange besøk
En lang rekke bedrifter og institusjoner vil i løpet av to dager få besøk av stortingskandidatene sammen med lokale politikere. Til sammen gjennomføres ca. 20 besøk.
Med vennlig hilsen
Senterpartiet i Rogaland
Magnhild Meltveit Kleppa
1. kandidat
- - -
Trond Lode
2. kandidat
- - -
Magnhild Eia
3. kandidat
- - -
Arne Bergsvåg
4. kandidat
