
mandag 4. desember 1995 09:56:58
Statoil ut av Nigeria
Venstres landsstyre samlet til møte på Scandic Hotel, Asker 2. og 3. desember har vedtatt følgende uttalelser enstemmig:
Landsstyret i Venstre ber Næringsministeren om å bruke styringsretten og trekke Statoil ut av Nigeria. Den norske regjeringa sine offesielle protestar mot avrettinga av Ken Saro-Wiwa og åtte andre opposisjonelle er ikkje truverdig når den same regjeringa let det statlege oljeselskapet halde fram å tena pengar i eit land som bryt menneskerettane på det grovaste.
Truleg legg styresmaktene i Nigeria meir vekt på at norske Statoil har gjeve dei 100 millioner kroner i såkalla signaturbonus, enn diplomatiske protestar frå den norske regjeringa.
Skal Norge vere med og bygge eit internasjonalt press mot nye brot på menneskerettane i Nigeria, må den norske staten tale med ei klar stemme. Derfor må Statoil avslutte sitt engasjement i Nigeria.
Ta offentlighetsloven i bruk!
Venstres landsstyre ser med uro på at Staten bryter bestemmelsene i offentlighetsloven.
«Unntatt fra offentlighet» skal som ordlyden tilsier, være unntak og det skal begrunnes ut fra unntakene i loven. Staten har i stor grad gjort bestemmelsene om unntak til hovedregel. En undersøkelse som Aftenposten har gjort, viser at halvparten av de saker avisen har bedt om innsyn i, enten er unntatt offentlighet, eller blir stemplet «unntatt» når det blir bedt om innsyn.
Det er et slag mot demokratiet når lovens regler og intensjon aktivt blir undergravd av byråkrater og politikere. Venstres landsstyre krever derfor at Staten følger det lovverk de er satt til å forvalte.
Venstres landsstyre vil på det sterkeste motsette seg forsøk på ytterligere undergraving av lovverket: Regjeringen foreslår bl.a. utsatt offentlighet i saker fra Riksrevisjonen. Regjeringen har allerede gitt pålegg om munnkurv til statlige etater som Barne - og Likestillingsombudet i form av forbud mot direkte kontakt med folkevalgte på Stortinget før statsråden er informert. Dette er en dårlig jubileumsgave til en lov som nå «feirer» 25 år og det frarøver folks mulighet til å få vite hva som foregår i maktens korridorer.
Venstres landsstyre forventer at Stortinget skjerper inn bestemmelsene i loven for å hindre ulovlig hemmelighold av offentlige journaler og arkiver.
Venstres landsstyre krever:
1) Lov om offentlighet i forvaltningen fra 1970 må etterleves.
2) Prinsippet om mer-offentlighet følges.
3) Ansatte i Staten og kommunene gis opplæring i loven og praktiseringen av den
4) Lovens bestemmelser skal brukes ved all journalføring og arkivering.
5) Elektronoisk post journalføres og gis innsynsrett etter loven.
Oslo, 3. desember kl. 15:30
