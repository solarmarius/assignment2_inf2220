
25.08.2005
Lisa Frøyland, Miljøpartiet De Grønne
Internasjonale valgobservatører til stortingsvalget
Vi er glad for at vårt arbeid med å få internasjonale valgobservatører til det norske stortingsvalget har ført frem, uttaler Trude Malthe Thomassen, nasjonal talsperson i Miljøpartiet De Grønne.
Vår 1. kandidat i Oslo, Lisa Frøyland har jobbet aktivt med saken, som nå har gitt resultater.
Vi mener at det er en fordel om vi viser den samme åpenheten som vi krever i andre land. Vi forventer at observatørene ser nærmere på valgloven og måten valgkampen føres på, herunder systemet med forhåndsstemmer, finansiering og valginformasjon, tilgjengeligheten til stemmegiving og stemmesedler, valgkampanjer og og åpenheten om finansieringen av disse, foruten selvsagt stemmetellingen.
