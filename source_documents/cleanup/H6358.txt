
20.11.02
KrF
Mjøs nominert til plass i Nobelkomiteen
Ole Danbolt Mjøs er i dag nominert til plass i Nobelkomiteen av stortingsgruppen i Kristelig Folkeparti.
-Vi hadde mange gode kandidater men mener at Ole Danbolt Mjøs var den aller beste. Mjøs er en mann med et bredt internasjonalt kontaktnett og en stor faglig tyngde. Han vil også være en god lederkandidat, sier Åse Gunnhild Woie Duesund, leder av stortingsgruppens valgkomite.
Mjøs er professor i medisin ved Universitetet i Tromsø. Han var rektor ved Universitetet i Tromsø fra 1989 til 1995. Mjøs har også vært leder for Kringkastingsrådet og Rådet for psykisk helse. Han ledet også den såkalte Mjøs-utvalget. Ole Danbolt Mjøs var også medlem av Verdikommisjonens råd. Mjøs har også hatt en rekke internasjonale verv, blant annet knyttet til bistand og høyere utdanning.
