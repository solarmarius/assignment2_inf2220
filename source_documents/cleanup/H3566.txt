
10.06.99
Rolf Reikvam, SVs utdanningspolitiske talsmann:
Sosialistisk Venstrepartis Pressetjeneste
Stortinget
Ungdomsskolen trenger utvikling- fjern karakterene
- Skal skolene utvikles mot læreplanenes mål om å utvikle flere sider av eleven, må en i vurderingsarbeidet vri fokus bort fra enkeltkarakterer. I stedet må skolene ha systemer for vurdering av hele læringsmiljøet, mener Rolf Reikvam, SVs utdanningspolitiske talsmann.
SV foreslår i innstillingen om enhetsskolen og det likeverdige opplærings-tilbudet å fjerne karakterene på ungdomstrinnet.
- Bruk av karakterer er uheldig fordi det førere til en ensidig fokusering på deler av læreplanene. På denne måten blir vurderingssystemet alt for styrende for valg av opplæringsmetode. Vi ser også en tiltakende utvikling der skoler blir konkurrenter med gjennomsnittskarakterer som eneste konkurransegrunnlag. Skoler blir av foreldre og lokalmiljøet vurdert som gode eller dårlig på grunnlag av karakterstatistikken. Karakterer er kun et uttrykk for elevenes evne til å reprodusere faktakunnskap og er derfor dårlig egnet til å si noe om skolens læringsmiljø.
- Det er en lang vei å gå til vi har nådd målene i læreplanene for grunnskolen. Dette er også en av konklusjonene i stortingsmeldingen. Det tar tid å endre skolenes innhold. En viktig grunn er at vi fortsetter med individuell vurdering med karakterer, avslutter Reikvam.
