
Stortinget, 28. september 2000
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiet
FEIGHETENS PRIS
- Norske politikere burde ikke være overrasket over hva "Rikets tilstand" har satt søkelyset på, sier Per Sandberg. - Gjennom den innvandrings- og flyktningepolitikken som flertallet på Stortinget har ført, har man vært altfor redd for å ta tak i integreringsproblemet. Det er feigheten til norske politikere som har ført til at mange jenter har blitt og blir utsatt for groteske og forferdelig handlinger, sier Sandberg.
- Fremskrittspartiets ser på bakgrunn av hva som har kommet frem i "Rikets tilstand" at det nå er på høy tid å innføre en obligatorisk undervisning av alle nye landsmenn i hva som er norsk tradisjon, samt en innføring i det norske lovverket. Dette er noe som kan bidra til å begrense disse problemene, da det ofte er mangel på informasjon som er grunnen til at tradisjoner som omskjæring fortsetter. Fremskrittspartiet ser også at rettsvesenet må være mer villig til å ta fatt i slike saker når de først kommer frem, noe som i alt for liten grad har blitt gjort frem til i dag, sier Sandberg.
- Programmet bekrefter også at TV2 har avdekket 29 forhold hvor denne grusomme handlingen er utført mot norske jenter. Sandberg håper derfor med bakgrunn i dette at TV2 oppretter en dialog med politiet, slik at disse forholdene blir etterforsket, slik at de ansvarlige får sin straff, og at norske myndigheter statuerer eksempler til etterfølgelse. Fremskrittspartiet ser at dette ikke bare er et norsk problem, men et problem som omfatter store deler av verden. Vi har på bakgrunn av dette sendt brev til Utenriksdepartementet for å klargjøre hvordan Norge kan arbeide for et større internasjonalt engasjement mot slike groteske handlinger, avslutter Per Sandberg.
