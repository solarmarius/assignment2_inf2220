
Torsdag 7. mai 1992
Solveig Sollie (KrF) om bruddet i jordbruksforhandlingene:
REGJERINGEN BØR FØRE EN NASJONAL LANDBRUKSPOLITIKK
Det er beklagelig at staten ikke har medvirket til en løsning i jordbruks-forhandlingene, slik at vi hadde sluppet den situasjonen som oppståttnå, med brudd mellom partene. Regjeringen burde vist vilje til å føre en nasjonal jordbrukspolitikk. Det kan man ikke si at den har gjort ved disse forhandlingene. Det sier Kristelig Folkepartis jordbrukspolitiske talskvinne Solveig Sollie i en kommentar til bruddet i forhandlingene mellom staten og jordbruksorganisasjonene om et nytt landbruksoppgjør.
Solveig Sollie minner om da Arbeiderpartiet svarte på de 42 spørsmålene fra KrF om EØS, het det man i arbeidet med stortingsmeldingen om landsbrukspolitikken bygget på at "landbruket fortsatt skal være en bærebjelke for bosetting og aktivitet i distrikts-Norge".
-I svaret til KrF ble det også sagt at man ville legge vekt på miljøet, og at man ikke i overskuelig framtid kunne regne med å stille de samme krav til økonomisk avkastning av den kapital og det arbeid som legges ned i landbruket, som man gjør ellers i samfunnet, sier Solveig Sollie, som ikke kan se at profilen i det tilbudet staten ga jordbruksorganisasjonene ivaretar miljøhensynet særlig godt.
-Høy effektivitet i landbruket gir som kjent overproduksjon, noe som igjen er en belastning på miljøet, sier KrFs medlem i Stortingets landbrukskomité.
