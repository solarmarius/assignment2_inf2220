
04.10.99
Karin Andersen:
Sosialistisk Venstrepartis Pressetjeneste
-Bolignød med Bondevik
-SV vil øke boligtilskuddene med 1 milliard. Det kan gi 3000 utleieboliger til halv pris. Når folk må okkupere tomme hus for å ha et sted å bo i vinter må alle forstå at boligpolitikken må snus og den sosiale boligpolitikken gjenreises, sier Karin Andersen, boligpolitisk talsperson i SV.
-Med skyhøye boligpriser, både på leie- og eiemarkedet, trengs en stor satsing på billige utleieboliger. Regjeringens forslag om en økning på 2 milliarder i Husbankens låneramme er bra og helt nødvendig, men uten en kraftig økning i tilskudd til bygging av utleieboliger vil ungdom og folk med dårlig råd oppleve bolignød, mener Andersen.
Karin Andersen påpeker at Norge har nesten ingen slike utleieboliger i motsetning til de fleste andre europeiske land.
-Nå får stadig flere problemer med å skaffe seg et sted å bo. Flere tusen mangler fullstendig et hjem. Slik burde vi ikke finne oss i å ha det i et av verdens rikeste land, avslutter Andersen.
