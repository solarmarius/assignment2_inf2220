
åØ06.11.2003
Magnar Lund Bergo, kulturpolitisk talsperson for SV
6.11.2003
- Et bredt og godt kulturbudsjett
- Jeg skal ikke påstå at kultur-Norge ville jublet hvis vi kunne fått flertall for vårt kulturbudsjett, men mange flere hadde blitt mye mer fornøyd enn de er i dag, sier SVs kulturpolitiske talsmann Magnar Lund Bergo.
Sosialistisk Venstreparti la i dag fram sitt alternative statsbudsjett. SV ønsker å øke bevilgningene til kulturområdet med 418 millioner kroner i forhold til regjeringens budsjettforslag. I praksis vil dette innebære en betydelig forbedring for mange grupper.
SV vil:
* Sette av 8 millioner kroner til samiske kulturformål, deriblant Âja samisk senter.
* Styrke lokalt kulturarbeidet gjennom blant annet å øke tilskuddene til lokale kulturbygg med 45 mill. kroner.
* Styrke museumssektoren og deriblant støtte oppstarten av arbeidet med et nytt tatermuseum i 2004.
* Bedre kunstnernes levekår gjennom å øke bevilgningen til kunstnerstipend med 7,5 mill. og garantiinntektene med 5 millioner kroner.
* Satse sterkt på restaurering av norsk filmer og sikre filmkatalogene i norsk eie, og øke bevilgningene til Norsk filmfond med 19 mill.
- Et annet og svært viktig poeng for oss er å sørge for at Stortinget følger opp vedtaket fra to år tilbake om at tippemiddeloverskuddet skal gi reell økning til både Den kulturell skolesekken, frifond og lokale og regionale kulturhus, sier Magnar Bergo.
Han mener at regjeringen gjør sitt beste for å undergrave vedtaket, men at en sånn framgangsmåte ikke er holdbar.
- Gjennom dette budsjettet vil vi bidra til at flere får muligheten til kulturopplevelser uavhengig av bosted og størrelsen på lommeboka, avslutter Magnar Lund Bergo.
