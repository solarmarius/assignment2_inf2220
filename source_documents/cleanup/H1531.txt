
FREMSKRITTSPARTIETS
STORTINGSGRUPPE
fra Stortingsrepresentant Øyvind Korsberg, Fremskrittspartiet, Troms, 12/12-2000
HELT VANVITTIG
- Jeg tar sterk avstand fra å innføre avgift på private parkeringsplasser, sier Øyvind Korsberg fra Fremskrittspartiet.
- Dette er et brutalt overgrep mot den private eiendomsretten og man kan undre seg på hva som blir det neste - avgift i egen garasje? Kreativiteten i Miljøverndepartementet er tydeligvis på topp når det gjelder å pønske ut nye avgifter. Tidligere i år var det forslaget om dekkstøyavgift som toppet kreativitetslisten.
- Nå er det altså parkeringsavgift på privat grunn som skal ramme de norske bilistene. Hva vil ikke dette medføre av utgifter for for eksempel en trebarnsfamilie? Dette er et hårreisende forslag som Fremskrittspartiet på det sterkeste tar avstand fra, og som vi vil arbeide aktivt imot, avslutter Korsberg.
