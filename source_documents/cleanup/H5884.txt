
16/5-02
Enoksen utfordrer Forsvarsministeren i Berntsen-saken
Odd Roger Enoksen har i dag stilt følgende spørsmål til Forsvarsminister Kristin Krohn Devold:
Etter å ha skrevet en kronikk med tittelen "Regionfelt Østlandet - en feilinvestering i den nye Hæren ?", samt blitt intervjuet i Nordlys 14.5, ble Major Jørn Erik Berntsen sparket fra sin stilling som informasjonsoffiser i 6. divisjon. Forsvarssjefen har gitt sin fulle støtte til denne "omplasseringen". Dette reiser en rekke prinsipielle spørsmål om offentlig tjenestepersonells mulighet til å delta i det offentlige ordskiftet. Dette har konsekvenser for hvor grensene for ytringsfrihet skal gå i samfunnet. Det har også betydning for kvaliteten på den offentlige debatt dersom de som sitter inne med den største kompetansen ikke har mulighet til å fremme sitt syn.
Betyr dette at personell i Forsvaret ikke har rett til å delta i det offentlige ordskiftet dersom de har andre synspunkt enn de Forsvarsledelsen har?
