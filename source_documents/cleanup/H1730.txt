
Stortinget, 30. januar 2001
fra Stortingsrepresentant Ursula Evje (FrP) Skolepolitisk talsmann
Politikernes knefall internett tilgang vil medføre at barn utsettes for:
Barneporno, nynazisme m.m.
Det er beklagelig, men ikke uventet at bruk av internett innenfor skolens ansvarsområde også gir uheldige virkninger, sier Ursula Evje (FrP). At VG melder om nedlasting av barneporno ved et skoleinternat faller inn under det vi har advart mot lenge.
Internett er et nyttig verktøy i svært mange sammenhenger, men vi må ikke lukke øynene for de uheldige sidene av den grunn. Både barneporno, nynazistiske sider og andre suspekte nettsteder er en del av det internett som benyttes. Hvordan skal vi unngå at barn i skolen havner inn på slike steder ved bruk av internett som verktøy i sitt skolearbeid?
Avtaler mellom skole og elev er et godt utgangspunkt, men kan neppe fange opp alt. En effektiv løsning vil være å skape et lukket nettverk som inneholder de nødvendige hjelpemidler, men ikke gir tilgang på alt som en ønsker å unngå i barnas skolegang og hverdag. Det er beklagelig at vårt forslag om dette har blitt nedstemt av alle de andre partiene på Stortinget, men kanskje vil de senere tids hendelser likevel tvinge dette frem, avslutter Ursula Evje.
