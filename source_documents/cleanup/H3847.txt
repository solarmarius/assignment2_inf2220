
10.5.99
Jørgen Holte
Pressemelding fra
REVIDERT NASJONALBUDSJETT '99
Revidert nasjonalbudsjett fører vidare hovedtrekka i Regjeringa sin økonomiske politikk og er tilpassa målet om lågare rente i 1999
Reduserte renteutgifter betyr mykje for den enkelte husstand, for investeringane i næringslivet og for kommunane sine utgifter i 1999. 1 % fall i renteutgiftene i kommunesektoren betyr 400 mill. kroner i reduserte utgifter.
Til tross for eit stramt opplegg for resten av 1999 vil regjeringa føre vidare satsinga på dei prioriterte områda innan helse og omsorg, næringsliv, distrikt og tiltak for barnefamiliane. Regjeringa har difor fremma forslag om opptrapping og styrking av eldreomsorga i kommunane gjennom auke av tilsagn av omsorgsbustader og sjukeheimsplassar frå 3700 til 5800 einingar. Vertskommunestilskotet for tidlegare HVPU-institusjonar er prisjustert med verknad for andre halvår i 1999.
Regjeringa har og funne plass til satsing innafor andre viktige område:
Politi- og lensmannsetaten vert styrka med 275 nye stillingar.
Det vert frådragsrett for dokumentavgift i arveavgifta.
Biodrivstoff vert unnateke autodieselavgift.
Kollektivtrafikken får kompensasjon for autodieselavgifta.
Fastrenteordninga i Statens Lånekasse vil gje nyutdanna i etableringsfasa betre levekår.
Private barnehagar får 37 millionar ekstra
