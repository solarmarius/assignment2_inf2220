
15.03.03
Senterpartiet
Ny ledelse i Senterpartiet: Åslaug Haga ny leder i Senterpartiet
Åslaug Haga ble i dag valgt til ny leder i Senterpartiet med 191 stemmer, 2 blanke.
Haga takket landsmøtet for tilliten og mante partiet til å løfte i flokk for å få Senterpartiet opp og fram. Vi skal gjøre hverandre gode. Og vi er gode, sa Haga til heftig applaus fra landsmøtedelegatene.
- Senterpartiet skal framstå som et reelt alternativ i norsk politikk. Vi tar utgangspunkt i nærmiljøene. Livet leves lokalt og vi skal leve deretter. samfunnet Vi skal bygge samfunnet nedenfra, og dette samfunnet skal preges av nærhet og trygghet for den enkelte, sa Haga til et begeistret landsmøte.
- Jo mer jeg har sett av verden jo mer overbevist senterpartist er jeg blitt. Jo mer jeg har sett av fattigdom og nød jo mer overbevist er jeg om at vi mp ivareta samholdet og omtanken for våre medmennesker. Jo mer jeg har sett av fortvilelse fra folk som har mistet sitt lokale næringsgrunnlag, jo mer overbevist er jeg om at vi skal ta vare på og videreutvikle dette flotte landet vårt. Det er sånn at by og land må gå hand i hand, sa Haga i sin takketale til landsmøtet.
Åslaug Haga er født i 1959 i Nes i Akershus og bor nå på Ås. Hun er gift og har to barn. Hun har vært innvalgt på Stortinget siden 2001 og er sekretær i utenrikskomitéen. Hun var politisk sekretær i Utenriksdepartementet 1989-90, statssekretær i Utenriksdeparte-mentet 1997-99, statssekretær ved Statsministerens kontor i 1999, og statsråd i Kulturdepartementet 1999-2000.
Av utdanning er Haga statsviter fra Universitetet i Oslo i 1985, og hun har tjenestegjort som diplomat ved FN-delegasjonen i New York og ved ambassaden i New Dehli. Hun var byråsjef ved Asia- og Latin-Amerika-kontoret til UD 1994-95 og underdirektør i multilateral avdeling i UD 1995-97.
Brekk og Navarsete nestledere
Som ny 1. nestleder valgte landsmøtet Lars Peder Brekk fra Nord-Trøndelag. Liv Signe Navarsete fra Sogn og Fjordane ble gjenvalgt som 2. nestleder.
Med disse tre i toppledelsen får vi et sammensatt og godt team med en erfaringsbakgrunn Senterpartiet trenger framover, sa Terje Riis Johansen, leder av valgkomiteen da han la fram forslag til nytt sentralstyre.
