
onsdag 6. desember 2000 21:04:21
Venstre om Kirke-, utdannings- og forskingskomiteens innstilling:
Langt steg nærmere nytt studentsenter i Bergen
- Planene om nytt studentsenter i Bergen er nå kommet et langt steg videre. Det sier Venstres medlem i Stortingets utdanningskomite, Odd Einar Dørum, etter at komiteens budsjettinnstilling ble lagt fram i ettermiddag.
Venstre og de andre sentrumspartiene har fått hele komiteen med på å be departementet komme til Stortinget med fullstendig kostnadsramme for nytt studentsenter i Revidert Najonalbudsjett 2001. - Det betyr at Stortinget kan ta konkret stilling til prosjektet før sommeren, sier Odd Einar Dørum. - Jeg har selv besøkt studentsenteret denne høsten og sett byggets dårlige tilstand, og er derfor meget godt klar over hvor viktig det er å få til et nybygg raskt, sier Dørum.
