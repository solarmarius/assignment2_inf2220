
Torsdag 8. oktober 1992
Eleonore Bjartveit (KrF) i hovedflyplassdebatten:
LÆR AV ULYKKEN I NEDERLAND
-Uansett resultatet av dagens votering, vil jeg be samferdselsministeren umiddelbart ta initiativ til at det blir sett på de rutene man følger ved flyging til og fra Forenbu, og få denne ført vekk fra de tettest befolkede områdene av Oslo. Flyulykken i Neder-land er en sterk vekker om hvor nødvendig dette er. Det sa stortingsrepresentant Eleonore Bjartveit (KrF, Oslo) da Stortinget torsdag drøftet spørsmålet om hoved-flyplass for østlandet.
Eleonore Bjartveit viste til at selv om det kun var fire personer ombord i ulykkesflyet i Nederland, ble mer enn 200 drept fordi det styrtet i et tett befolket område.
-Med de ruter som idag brukes over Oslo, skal det liten fantasi til til for å forstå at omfanget av en slik ulykke her, sa Eleonore Bjartveit, og nevnte både blokkområdene i Groruddalen og sentrumsområdene i Oslo.
Eleonore Bjartveit viste også til at Gardemoen aldri har vært valgt for plassering av en framtidig flyplass, snarere tvert om.
-I sin tid tapte Gardemoen i konkurranse med Hurum. Da Hurum ble vraket, ble Gardemoen nærmere utredet som eneste gjenstående alternativ, ikke fordi det hadde vunnet. Gardemoen er taperen i denne saken, slo Eleonore Bjartveit fast, og la til at hun slett ikke var sikker på om ikke Gardemoen vil tape enda en gang dersom Hobøl blir skikkelig utredet.
Eleonore Bjartveit konkluderte sitt innlegg med det er bedre å bruke tid på å utrede Hobøl-alterntivet, enn på å fatte et forhastet vedtak om Gardemoen.
