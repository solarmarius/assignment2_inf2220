
18.5.2001
Morten Lund,
Pressemelding fra
Spørsmål i spørretimen om Hustadmarmor:
KNALLHARDE STØYKRAV TIL NÆRINGSLIVET
Myndighetene krever at næringslivet skal redusere støybelastningene til under 50 dBA målt utendørs ved en boligbebyggelse. Kravet når det gjelder trafikkstøy fra vei er 42 dBA målt innendørs i boligen, noe som antas å tilsvare 72dBA målt utendørs.
Nå har Miljøverndepartementet i en avsluttet ankesak fra Hustadmarmor A/S i Fræna kommune bestemt at støy fra bedriftens transport på offentlig vei skal tillegges bedriftens støybilde når kravet på 50 dBA skal tilfredsstilles. Bedriften mener at 50 arbeidsplasser knyttet til lokale steinuttak må legges ned for å oppfylle kravene.
Det er grunn til å tro at mange virksomheter omkring i landet vil bli hardt rammet dersom trafikkstøy må medregnes på denne måten.
-Jeg har vanskelig for å tro at det er foretatt så grundige næringspolitiske analyser av dette spørsmålet, at denne enkeltsaken kan bli stående som et prinsipp. Jeg håper Næringsministeren vil ta fatt i dette prinsippet, og at en evt. ny gjennomgang også kan komme Hustadmarmor A/S til gode.
