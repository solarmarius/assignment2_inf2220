
15.10.04
Uttalelse fra Venstres landsstyre
Ta adferds- og lærevansker på alvor!
Barn og unge med adferds- og lærevansker blir ikke godt nok sett og hørt av det offentlige. Mange får ikke den hjelp de trenger på grunn av manglende samhandling og kommunikasjon mellom skole, barnevern, helsetjeneste og politi. Det kan vi som medmennesker og samfunn ikke akseptere.
Et av de viktigste tiltakene for barn med for eksempel ADHD, er å få de ulike skolene til å jobbe sammen. Overgangen mellom barneskole og ungdomsskole, ungdomsskole og videregående skole er svært kritiske faser for disse barna. De trenger forutsigbarhet og trygge rammer. Pårørende til barn med ADHD opplever i mange tilfeller at de ikke tas på alvor av det offentlige. Det er de foresatte som kjenner sine barn best. Da må de være naturlige deltakere i en prosess for å sikre barna en best mulig hverdag.
