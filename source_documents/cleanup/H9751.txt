
17.11.2005
Pressemelding fra Arbeiderpartiet, Sosialistisk Venstreparti og Senterpartiet
Vedrørende spørsmålet om skattefritak for fri kost for ansatte på sokkelen og hyretillegg for sjøfolk i forbindelse med statsbudsjett 2006
I forbindelse med Finanskomiteens behandling av Finansinnstillingen for 2006 har Arbeiderpartiet, Sosialistisk Venstreparti og Senterpartiet lagt inn følgende flertallsmerknad:
"Komiteens flertall, medlemmene fra Arbeiderpartiet, Sosialistisk venstreparti og Senterpartiet viser til Budsjett-innst. S. nr. I (2004-2005) og Innst. O. nr. 10 (2004-2005) hvor disse partiene gikk mot Regjeringen Bondeviks forslag om å fjerne fritaket på fri kost for arbeidstakere på sokkelen og hyretillegg for sjøfolk. Flertallet viser videre til Innst. S. nr. 240 (2004-2005) hvor Fremskrittspartiet inngikk forlik med Regjeringen Bondevik om å gjeninnføre fritaket. Stortingets finanskomité sluttet seg enstemmig til dette i Innst. O. nr. 125 (2004-2005)
Flertallet viser til at Regjeringen Bondevik til tross for dette i St. prp. nr. 1 (2005-2006) foreslo å fjerne fritaket.
Flertallet ber Regjeringen vurdere spørsmålet i tilknytning til Revidert Nasjonalbudsjett 2006."
