
26. november 1999
Tom Thoresen
- Regjeringen må basere seg på retning og stabili
- Et av utgangspunktene for budsjettkompromisset var at regjeringspartiene etter to års samarbeid med høyresiden i det politiske landskapet, ønsket et aktivt samarbeid med Arbeiderpartiet. Arbeiderpartiet stilte klare krav til å stille opp på dette, og nå ser vi at vi har oppnådd et vellykket resultat. Det sa Arbeiderpartiets parlamentariske nestleder, Tom Thoresen i dag i Stortingets finansdebatt.
Han viste til at det gjennom budsjettforliket er oppnådd et mer rettferdig skattesystem, dels ved skattelette for de lavtlønnede dels ved skatteskjerpelse for de med de høyeste lønningene.
- Vi får nå en mer aktiv industripolitikk overfor utsatte næringer. Vi får 4000 flere tiltaksplasser og en egen tiltaksplan mot økende ledighet i verft- og offshoresektoren. Det blir gjennomført en økt satsing på utdanning, ikke minst ved at kommunesektorens frie midler økes. Kommuneøkonomien bedres, vi får 2000 flere barnehageplasser og 1000 flere studentboliger, sa Thoresen, og kom inn på at det på dette grunnlag blir spennende å se hvordan dagens budsjettsamarbeid slår ut i framtidig samarbeid. Og han syntes ikke at statsministeren Kjell Magne Bondeviks svar om blokk-uavhengighet var det rette.
- Hva hadde skjedd om regjeringen hadde måttet vende seg den andre veien. Jo, en politikk som hadde gått i stikk motsatt retning, særlig i fordelingspolitkken, men også på andre områder. Skal regjeringen se inn i neste årtusen, må den basere seg på retning og stabilitet, ikke på overlevelsesevne fra dag til dag, sa han.
