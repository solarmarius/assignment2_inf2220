
12.11.2003
Senterpartiets utdanningspolitiske talsmann Rune J. Skjælaaen Og fylkestingsrepresentant Morten Edvardsen (Sp)
Regjering må få opp øynene
Innbyggerne i Nuvsvåg har slått alarm etter at regjeringa sitt forslag til statsbudsjett vil føre til at skolen og det øvrige velferdstilbudet deres er i fare. De får full støtte av Stortingsrepresentant Rune J. Skjælaaen fra Senterpartiet. I Loppa diskuterer de nå fremtiden til skolen i Nuvsvåg, og dersom denne forsvinner skal elevene fraktes over store avstander og ofte i dårlig vær. - Det at flere skal måtte sende barna sine av gårde på rasfarlige veier og i dårlig vær er uverdig for et av verdens rikeste land, sier Skjælaaen.
- Vi i Senterpartiet har en visjon om å ta hele landet i bruk. Da må vi ha et godt velferdstilbud i hele landet. Når vi sier at vi vil prioritere kommuneøkonomien foran store skatteletter er det nettopp for å sikre gode velferdstilbud over hele landet. Jeg registrerer at Regjeringen og FrP har andre prioriteringer, sier Skjælaaen
Skjælaaen får støtte av partikollega og fylkestingsmedlem i Finnmark Morten Edvardsen. - Dette viser prioriteringene til KrF, Høyre, Venstre og FrP. De kuttene de foretar for å gi skattelette til de rikeste får store konsekvenser for andre. Dårligere velferdstilbud gir mindre bulyst og fører dermed til at færre ungdommer flytter tilbake, sier Edvardsen.
