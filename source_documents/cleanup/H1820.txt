
Torsdag 6. februar 1992
GATT-debatt i Stortinget:
STØRRE ÅPNING FOR U-LANDENE
Forholdet til u-landene er en viktig del av en GATT-avtale, og avtalen vil kunne gi bedre markedsmuligheter for disse landene. Sett fra Kristelig Folkepartis side er det positivt, slo KrF-talerne i Stortingets GATT-debatt torsdag fast.
Kåre Gjønnes, partiets utenrikspolitiske talsmann for KrF, tok også til orde for en større grad av særbehandling for de fattigste av u-landene. For Norge er dette godt mulig, mente Kåre Gjønnes, og viste til at bare en liten del av vår import kommer fra disse landene.
-Dette betyr at vi også innenfor dagens importbehov har muligheter for å omfordele importen til fordel for u-landene også for området landbruksprodukter. Dette behøver ikke å gå på basisproduksjonen for norsk landbruk, understreket Kåre Gjønnes.
KrF's parlamentariske leder var ellers opptatt av at man fra norsk side ikke skulle føle seg beskjemmet over å fremme krav på de omårder som er viktige for Norge. Både USA og EF hadde klar egeninteresse i å få gjennom sine ønsker, og da har Norge den samme retten til å fremme dette, erklærte Kåre Gjønnes.
