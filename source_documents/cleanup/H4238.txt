
søndag 6. desember 1998 13:52:11
Venstres landsstyre:
-Forleng høringsfristen for samerettsutvalgets innstilling
Venstres landsstyre vil be justis-ministeren om å forlenge høringsfristen for NOU 1997:4 - «Naturgrunnlaget for samisk kultur», til 1. mars 2000.
Samerettsutvalget holdt på i 18 år med sitt arbeid for å utrede rettighets-forholdene til «land og vann» i Finnmark og fremme forslag til ny lov om forvaltningen av grunnarealer og naturgoder i fylket.
I den avsluttende perioden av same-rettsutvalgets arbeid framkom et særskilt behov for å utarbeide en rapport om samiske sedvaner og tradisjonelle rettsoppfatninger knyttet til utmarka.
Etter anmodning fra sametinget ble det satt med en særskilt gruppe som har frist til 01.10.99 med å framlegge sitt arbeid. De problemstillinger som skal behandles vil det være nødvendig å få avklart før høringen av NOU 1997:4 avsluttes.
Dessuten er NOU 1997:4 i seg selv så omfattende at en utsettelse av hørings-fristen utvilsomt vil bidra til å styrke kvaliteten på hørings-rundene som skal danne grunnlag for stortingets behandling.
Oslo, 6. desember 1998
