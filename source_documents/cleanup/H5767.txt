
19.04.2002
- Tidenes distrikts-nedbygging
Regjeringen Bondevik II markerte fredag sitt halvårsjubileum. - På mange områder har den gjort lite. De har oppdaget at de lovte for mye. Semb-erklæringen er jo umulig å gjennomføre fordi den inneholder både Høyres løfter om store skattelettelser og Kristelig Folkepartis løfter om mer penger til gode formål, sier parlamentarisk leder Jens Stoltenberg. - Men utviklingen går i feil retning på viktige områder. Det gjelder kutt i utdanning og forskning så vel som kutt for dem som har minst. Og Regjeringen har gjennomført den mest omfattende nedbyggingen i distriktspolitikken etter krigen, sier Stoltenberg.
Regjeringen Bondevik II markerte fredag sitt halvårsjubileum. - På mange områder har den gjort lite. De har oppdaget at de lovte for mye. Semb-erklæringen er jo umulig å gjennomføre fordi den inneholder både Høyres løfter om store skattelettelser og Kristelig Folkepartis løfter om mer penger til gode formål, sa parlamentarisk leder Jens Stoltenberg på en pressekonferanse 19. april 2002.
- Og utviklingen går i feil retning på viktige områder. Det gjelder kutt i utdanning og forskning så vel som kutt for dem som har minst. Og når det gjelder distrikt, har Regjeringen gjennomført den mest omfattende nedbyggingen etter krigen, sier Stoltenberg.
Han synes det er utmerket at Regeringen på områder som miljø og sykehusreformen følger opp de sakene hans regjering la fram - Men når det gjelder utdanning vil de bevilge mer penger til private skoler, mens de samme partier i kommunene skjærer ned budsjettet for offentlig grunnskole. De har kuttet på forskning og fjernet gratis skolebøker for videregående. De forsøkte også med kutt i studiefiansieringen, men det fikk vi heldigvis stoppet, påpeker Stoltenberg.
- Når det gjelder distriktspolitikken har denne regjeringen foretatt den mest omfattende nedbyggingen siden krigen. Kuttet på 700 millioner kroner har stoppet nyskaping over hele landet. Det sier noe om hvor hardt dette rammer når ordføreren i Porsanger har meldt seg og hele gruppa ut av Høyre som markering på Regjringens halvårsjubileum.
Mindre til de som har minst, blir det ved at Regjeringen har kuttet 20 millioner i bevilgningene til tiltak for arbeidsledige og folk på attføring. Innsatsen for å få langtidsledige tilbake i jobb, bke redusert med 60 millioner kroner, framholder Jens Stoltenberg.
