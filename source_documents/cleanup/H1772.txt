
Torsdag 2. april 1992
Kåre Gjønnes om kurdernes situasjon:
AMBISJONSNIVÅET MÅ VÆRE HØYT
FOR NORSK ENGASJEMENT
Det er viktig med et høyt ambisjonsnivå for et norsk engasjement når det gjelder situasjonen for kurderne i Irak og Tyrkia. Norge må ta initativ som gir resultater, og må utnytte maksimalt de mulighetene det gir at Norge og Tyrkia er medlemmer i den samme forsarsalliansen, nemlig NATO, sa stortingsrepresentant Kåre Gjønnes, parlamentarisk leder for Kristelig Folkeparti, da Stortinget torsdag drøftet en interpellasjon fra Tove Kari Viken (SP) om kurdernes situasjon.
Kåre Gjønnes la ikke skjul på at han er nokså kritisk til at avensert norskprodusert for-svarsteknologi er blitt demonstrert for tyrkiske militære, samtidig som tyrkiske tropper har vært brukt mot kurdere i Tyrkia.
-Her må forsvarsdepartementet finne seg i kritikk for manglende oppfølging og instrukser. Det tilligger ikke forsvaret som sådan å foreta den slags politiske avveielser, slo Kåre Gjønnes fast. Han minnet om at det har vært et stående prinsipp, og er gjort for-pliktende vedtak om at våpen ikke skal selges til land som er i borgerkrig. Dette gjelder også NATO-allierte som er i en slik slituasjon.
-I Tyskland måtte forsvarminister Gerhard Stoltenberg gå av etter at det ble kjent at tyskproduserte våpen var solgt til Tyrkia. Her hjemme har ikke "tabben" hatt helt det samme omfang, men er alvorlig nok, understreket KrFs medlem i utenrikskomiteen.
Kåre Gjønnes mente at såvel Europa-rådet som FNs menneskerettighetsorganer, både domstolen og kommisjonen, er egnede strenger å spille på når det gjelder kurdernes situasjon, og arbeidet for deres menneskerettigheter.
-Det er en tragisk situasjon som eksisterer i Kurdistan, og det har vært gjort massive overgrep mot sivilbefolkningen. Bombing og beskyting av landsbyer, eller at flyktninger fra Iran er blitt stoppet på grensen til Tyrkia - vi kan ikke sitte rolig å se på at en av våre allierte behandler medmennesker slik, sa Kåre Gjønnes.
-Jeg etterlyser et sterkere engasjement fra FNs side. Når man kan vedta en total luftfartsboikott av et land for å få utlevert to terrorister, må det være mulig å bli enige om tiltak mot de brudd på menneskerettighetene som både Tyrkia og Irak har gjort seg skyldige i overfor kurderne, konkluderte Kåre Gjønnes.
