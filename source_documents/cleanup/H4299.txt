
søndag 15. august 1999 01:21:30
Venstres sentralstyre:
Bensinpristaket nådd
Det norske samfunnet er avhengig av bilen, og taket er nådd når det gjelder prisnivå på bensin, mener Venstres sentralstyre.
Venstre har som prinsipp i miljøpolitikken at forurenser skal betale for den skade som utslipp gir. Dagens CO2-avgift på bensin reflekterer dette prinsippet godt nok for bilistenes del, og det er ikke aktuelt for Venstre å gå inn for ytterligere heving av avgiftene.
Venstre ønsker å redusere forurensning fra bilene i de store byene, gjennom bedre kollektivtrafikk, piggdekk-begrensninger og restriksjoner på bilbruk i sentrum. Ellers vil satsing på teknologisk utvikling av biler med mindre eller helt uten utslipp, være veien å gå. Avgiftspolitikken bør stimulere til kjøp og bruk av de minst forurensende bilene.
