
14.6.2001
Magnhild Meltveit Kleppa.
Pressemelding fra
GLEDELEG MED FLEIRTAL FOR 2000 NYE BUEININGAR
-Eg er svært nøgd med at fleirtalet i Stortinget stiller seg bak Senterpartiet sitt initiativ om å forskottere 2000 av dei bueiningane som ville fått positiv tilsegn neste år. Dette inneber at fleire kommunar har høve til å realisere sine planar for utbetring av pleie og omsorg utan det tap det fører med seg å sette inngåtte avtaler ut i tid, seier stortingsrepresentant Magnhild Meltveit Kleppa frå Senterpartiet.
For ein kommune som Vindafjord kan dette bety at dei slepp å betale 100.000 kroner for kvar månad prosjektet kunne vert utsett. For andre kommunar betyr det ennå meir. På vegne av dei eldre og pårørande dette gjeld, og på vegne av dei kommunane som nå får ei positiv øyremerking, er dette veldig bra, seier Meltveit Kleppa.
Meltveit Kleppa meiner det er uakseptabelt at Regjeringa opererer med kvotar før dei har oversikt over kommunane sine planar. Ho meiner det er pinleg med så mykje utryggleik og frustrasjon på eit område der det er viktig å halde framdrift for å sikre ein betre omsorg. I dag er situasjonen den at dei av kommunane som trong lengst tid på å førebu sin del av eldreplanen, står i fare for ikkje å kome med i det hele tatt. -Her er kommunar som er klare med planar etter å ha lytta til råd frå fylkesmannen og Husbanken, men som etter Regjeringa si handtering ikkje vil få grønt ljos for oppstart nå, seier Meltveit Kleppa.
