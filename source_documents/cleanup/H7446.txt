
Valgprogram 2003 - 2007
Tysvær Høyre
NÆRINGSLIV og OFFENTLIG SEKTOR
Tysvær Høyre er opptatt av at kommunen skal ha et selvstendig næringsliv. Det offentlige skal aldri være et mål i seg selv, men et virkemiddel til å løse innbyggeres og næringslivets behov. Dette krever at kommunen organiseres slik brukerne finner det hensiktsmessig og at ressursbruken er fornuftig.
Tysvær Høyre vil arbeide for:
· at ressurser overføres fra administrasjon til tjenesteyting
· en mer kostnadseffektiv drift av kommunen
· at det skal være kortest mulig vei mellom innbygger og beslutningstaker
· en smidigere saksbehandling i tekniske saker som byggemeldinger etc.
· åpne for hyttebygging i begrenset omfang i alle deler av kommunen
· at farlige vei kryss langs E134 og E39 utbedres
· Vei rundt Aksdalsvatnet (Aksdal ring) med tilhørende gang og sykkelsti
· oppgradering av veistandarden generelt. I tillegg vil vi fortsette å arbeide for ny veg til Hervik.
· at kommunen er attraktiv for nyetablering av alle typer næringsliv
· bidra til at fremtidig havneutbygging i regionen tilfredstiller næringslivet i kommunen
· aktiv pådriver for regionalt samarbeid
· drive en arealpolitikk som har næringslivets behov som rettesnor
· ta gassen i bruk lokalt.
Med utgangspunkt i vår tro på enkeltmennesket skal vi være politikere for innbyggerne i hele kommunen og bidra til aktivitet og trivsel. Foruten det vi allerede har nevnt, vil Tysvær Høyre arbeide for at Nedstrand, Skjoldastraumen, Grinde og Førre får sine sykkel og gangstier i tilknytning til barneskolene, og at trafikksikring i alle deler av kommunen får svært høy prioritet i vår bevissthet. Vi vil utvikle Aksdal som kommunesenter og være i forkant med tilrettelegging av arealer til bolig og næring når trafikkmønsteret endres som følge av T-forbindelsen. Tysvær Høyre vil være i forkant med investeringer i infrastruktur når kommunen skal utvikles videre. Vi skal arbeide aktivt for å komme gjennom de utfordringer vi nå ser for skolesektoren i kommunens ytre del.
