
03.10.02
Rune J. Skjælaaen (Sp):
Regjeringen svekker den offentlige skolen
- Dette budsjettforslaget svekker den offentlige skolen og forsterker en todeling i utdanningssystemet, sier Senterpartiets Rune J. Skjælaaen i Stortingets KUF-komite i en kommentar til Regjeringens budsjettforslag.
Budsjettforslaget står i skarp kontrast til Regjeringens egne løfter om å skape en bedre skole. - Jeg er bekymret for at dette budsjettforslaget vil føre til en enda vanskeligere situasjon i grunnskolen og i den videregående skolen, sier Skjælaaen. - Regjeringen ikke tar på alvor den ekstremt vanskelige økonomiske situasjonen som mange skoler opplever.
-Ved å halvere tilskuddet til skolefritidsordningen (SFO) skyver Regjeringen regningen over til kommunene og foreldrene. Med en presset kommuneøkonomi vil dette føre til en langt høyere foreldrebetaling for et tilbud som mange familier er helt avhengige av.
- Det er et tankekors at budsjettforslaget tilgodeser private løsninger og tilrettelegger for flere privatskoler, samtidig som den offentlige skolen mangler ressurser til helt nødvendige tiltak for å gi elevene tilrettelagt opplæring, sier Skjælaaen. Gapet mellom pålagte oppgaver og tildelte midler vil kunne bety blant annet nedlegging av grendeskoler, færre delingstimer, manglende vedlikehold av skolebygg .
