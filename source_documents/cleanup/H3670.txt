
29.05.01
Sosialistisk Venstrepartis Pressetjeneste
Roger S. Østlie,
KRISTIN HALVORSEN OG OLAV GUNNAR BALLO
BESØKER FINNMARK 31.05  01.06
Leder i Sosialistisk Venstreparti, Kristin Halvorsen, og partiets førstekandidat i fylket, Olav Gunnar Ballo besøker Finnmark 31.05  01.06. I løpet av disse dagene skal de til Berlevåg, Vardø og Vadsø. Hovedhensikten er å samle inntrykk og lærdom og på programmet står besøk på Berlevåg Fiskeindustri, helsesenteret, barnehagen og et folkemøte hvor Berlevåg mannssangforening skal være med å begeistre. Her vil også folkeopprørsgruppa være representert ved Toril Olsen.
I Vardø vil både omstilling og fiskeindustrien stå sentralt, blant annet med bedriftsbesøk hos Seafood Vardø rekefabrikk. Men det blir også tid til en tur innom den videregående skolen.
Flere av de problemstillingene Halvorsen og Ballo ønsker å få innspill på, vil stå sentralt i SVs valgkamp. Det gjelder spørsmål om hvilke rammebetingelser som skal til for at folk skal få bli boende hvor de vil, og hvordan vi utnytter våre naturressurser på en konkurransedyktig, men forsvarlig og bærekraftig måte. I Berlevåg står for øyeblikket fiskeindustrien på grunn av stans i fisket, men vi håper likevel å få førstehånds informasjon fra de som føler Arbeiderpartiets fiskeripolitikk på kroppen, så vi forsøker å få i stand et bedriftsbesøk her likevel.
Vi ønsker mediene hjertelig velkommen til å følge deler eller hele besøket.
