
2003-2007
Nord Aurdal FrP - for folk flest
Nord Aurdal FrP sine hovedprioriteringer i kommende periode
Nord Aurdal Fremskrittsparti sine hovedprioriteringer i kommende periode:
 Nord Aurdal Frp vil arbeide for at kommunens innbyggere skal få større innflytelse over sitt eget liv og nærmiljø. Dette kan skje ved hjelp av lokale folkeavstemninger, folkemøter og servicekontrakter med kommunen.
 Nord Aurdal Frp vil gi næringslivet bedre rammebetingelser, blant annet ved å sikre rask, positiv og velvillig saksbehandling fra kommunen side. Kommunens arealpolitikk bør utformes slik at den fremmer nyetableringer og ekspansjoner.
 Nord Aurdal Frp vil arbeide for at avgiftsnivået senkes i kommunen. Dette vil være til beste for både bedrifter og enkeltpersoner. Likeså vil vi senke skattenivået i kommunen. Dette kan vi oppnå ved å effektivisere og konkurranseutsette tjenesteproduksjon som danner grunnlag for avgiftsfastsettelsen.
 Nord Aurdal Frp vil gradvis redusere eiendomsskatten, for til slutt å fjerne den helt.
 Nord Aurdal Frp vil også i neste periode arbeide for å få renovasjonsavgiften redusert og differensiert. De som leverer lite avfall skal betale mindre enn de som leverer mye.
 Nord Aurdal Frp ønsker å selge aksjene i Valdres Energiverk. Ved å gjøre dette, vil innbyggerne på sikt få en billigere nettleie.
 Nord Aurdal Frp ønsker å åpne skolekretsgrensene. Dette for at elever og foreldre selv skal få velge hvilken skole eleven skal gå på.
 Nord Aurdal Frp vil forsette utbedringene på «sykehusvegen», Rv 33 over Tonsåsen. Frp klarte i forrige periode å overbevise de andre partiene om viktigheten av denne veien. Vi tar utfordringen med å overbevise de samme partier om viktigheten av å forsette med dette prosjekt.
 Nord Aurdal Frp vil forsette sin kamp med å gjøre Nord Aurdal til en JA - kommune. Vi vil legge til rette for de som ønsker å satse i vår kommune. Vi vil også i størst mulig utstrekning si ja til grunneiere som ønsker å satse på turisme, f.eks hytteutbygging.
 Nord Aurdal Frp vil arbeide for at det blir ført en restriktiv innvandringspolitikk. Nord Aurdal kommune bør ikke ta imot flere flyktninger enn det kommunen klarer å integrere i lokalsamfunnet.
 Nord Aurdal Frp vil føre en liberal alkoholpolitikk. Vi vil ved alle skjenkebevillingssøknader arbeide under mottoet «Lett å få, lett å miste». Vi ønsker at turistbedrifter i Nord Aurdal skal ha de samme muligheter som i andre kommuner.
 Nord Aurdal Frp vil forsette sin kamp for en sikrere skolevei. Dette gjøres best ved utbygging av gangveier og underganger der barn må gå langs eller krysse sterkt trafikkerte veier.
Vi presenterer her våre tre toppkandidater foran valget til nytt kommunestyre:
1. Olaf N. Diserud.
Kommunalpolitisk erfaring: fire år.
Jeg har, etter fire år i kommunestyret, sett at mye ikke fungerer for menigmann i Nord Aurdal.
Spesielt ønsker jeg å jobbe for at folk flest skal få tilbake sin eiendomsrett, og ikke bare ha disposisjonsrett over det de eier. I tillegg ønsker jeg å forsette kampen mot de urettferdige høye kommunale avgiftene som er i kommunen vår. Dette er en kamp vi har ført i hele siste periode, og som vi begynner å få gjennomslag for. Hvis dere som velgere gir meg fornyet tillit for kommende periode, så lover jeg å være talerør for folk flest.
2. Hans Nikolaisen.
Kommunalpolitisk erfaring: Ny.
Med min bakgrunn innen serviceyrket ser jeg med stor undring på hva kommunene i Norge kan tillate seg mot enkeltmennesket.
Etter min mening må og skal enkeltmennesket settes i fokus. Ved alle saker der innbyggeren i kommunen tar kontakt med kommunen, skal kommunen forsøke å gi positiv tilbakemelding.
Hvis jeg får den tillit som trengs for å få plass i kommunestyret, lover jeg å jobbe for at innbyggerne kommer i fokus, og får en lettere hverdag.
3. Vigdis Ibestad.
Kommunalpolitisk erfaring: tre år.
Med min jobb innen pleie, er det naturlig for meg å sette søkelys på eldreomsorg, psykiatri og pleie. Jeg mener disse områdene i dag er til dels forsømt.
Alle som jobber innen disse yrkene gjør en fenomenal jobb, men bemanningen er for liten og tiden strekker ikke til alt som skulle vært gjort. Vi i Fremskrittspartiet ønsker å gi alle syke og pleietrengende et godt tilbud. Om dette gjøres av det kommunale eller det private spiller ingen rolle, så lenge tilbudet er bra
.
4. Harald Ødegård.
Kommunalpolitisk erfaring: tre år.
Som gardbruker ser jeg daglig den form for overformynderi stat og kommune fører ovenfor bøndene. Som kommunestyremedlem kan man ikke forandre lovene som detaljstyrer gardsbruk, men vi kan praktisere lovene på en mest mulig liberal måte. Jeg lover å jobbe for at bonden igjen skal bli en fri mann og ikke en husmann for stat og kommune.
5. Andrè Diserud.
Kommunalpolitisk erfaring: Ny.
Som ungdomskandidat for Fremskrittspartiet i Nord Aurdal, er det skolepolitikk som ligger mitt hjerte nærmest. Dagens skole- og kretsgrenser er kunstig satt og bør lempes på, og folk bør få frihet til å selv velge skole.
Vi vil gjøre Nord-Aurdal til en JA-kommune
