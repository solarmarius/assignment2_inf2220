
5.12.97
Unn Aarrestad,
FLERE KULTURKRONER UT TIL DISTRIKTENE
- Et solid løft for kultursektoren og den kulturelle virksomheten ute i distriktene, sier Unn Aarrestad i en kommentar til kulturbudsjettet etter at Familie-, kultur- og administrasjonskomiteen i dag har avgitt sin budsjettinnstilling.
Kultursektoren kan i 1998 glede seg over 45 millioner kroner mer enn det den forrige regjeringen la opp til i sitt budsjettforslag.
- Dette budsjettet viser sentrumspartienes vilje til å sette penger bak ordene om en sterkere kultursatsing over hele landet., fortsetter Aarrestad.
-Det blir noe merkelig når Grete G. Fossum, på vegne av Arbeiderpartiet, påberoper seg æren for budsjettets distriktsprofil. Det er vitterlig Regjeringens budsjettforslag, som Arbeiderpartiet stemte i mot, som er årsaken til at flere kulturkroner nå kan fordeles ut til kulturinstitusjoner rundt om i landet, sier Aarrestad.
Sentrumspartiene har i dette budsjettet fått gjennomslag for en økning på 10 millioner kroner mer til lokale og regionale kulturbygg enn Arbeiderparti-regjeringen i sitt forslag til kulturbudsjett. - Vi vet at behovet for tilskudd til kulturbygg er stort i flere fylker og kommuner.
-Denne satsingen er derfor et viktig bidrag til et aktivt lokalt kulturliv, fsier Aarrestad.
Kunstnerne, og da spesielt de yngre kunstnerne, kan glede seg over neste års kulturbudsjett. Sentrumspartiene er opptatt av kunstnernes mulighet til å leve av sitt virke. - Selv om Arbeiderpartiet og Høyre ikke var villige til å gå inn for en like stor økning i kunstnerstipendene som det Regjeringen la opp til, så har sentrumspartiene nå fått gjennomslag for en økning i antall stipend og størrelsen på stipendene.
