
Dato: 31, august 1999
FREMSKRITTSPARTIETS
STORTINGSGRUPPE
Fra stortingsrepresentant John I. Alvheim (FrP)
INGEN VET HVOR MANGE SOM TRENGER SYKEHJEMSPLASS!
Iflg. Sosialdepartementet finnes det ingen oversikt over hvor mange mennesker som venter på en sykehjemsplass i Norge. Fremskrittspartiet mener at utbyggingen av nye plasser i sykehjem må økes betydelig. I de fleste kommuner satses det nå på utbygging av omsorgsboliger, men mange av dem som venter på plass trenger mer omfattende omsorg enn det de kan få i omsorgsbolig. Det er nødvendig å bygge flere sykehjemsplasser slik eldreomsorgssatsingen ikke blir en ren boligreform!
Jeg antar at det bør bygges minst 10.000 nye sykehjemsplasser hvis vi skal dekke behovet de nærmeste årene uttaler John I. Alvheim, Jeg har forsøkt å få vite hvor mange klienter i Norge som står i kø og som er såkalt godkjent for sykehjemsplass men dette er det ingen i departementet som kan svare på fordi det finnes nesten ikke en eneste kommune som registrer slike data lenger. I de kommunene som fremdeles fører ventelister, for eksempel Bergen, vet vi at ventelistene øker betydelig sier Alvheim
Jeg har i dag skrevet til sosialministeren og bedt om at det snarest blir opprettet et register for slike opplysninger slik at vi til enhver tid kan kjenne behovet for plasser i sykehjem. Jeg er redd for at vi nå bygger altfor mange omsorgsboliger på bekostning av sykehjemsplasser. Dersom det skal bli mulig å få en oversikt over behovet må det føres ventelister og kommunene må gjeninnføre praksisen med å godkjenne klienter som trenger en plass i sykehjem avslutter Alvheim som i dag har sendt brev til sosialministeren med krav om at dette blir gjennomført.
