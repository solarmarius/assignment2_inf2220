
NORGES KOMMUNISTISKE PARTI I TRANØY KOMMUNE
VALGPROGRAM FOR KOMMUNEVALGET 2003
MENNESKER, MEDMENNESKER OG NATUR
På jorda er naturen og menneskene avhengige av hverandre. Vi utgjør en helhet som blir truet av kapitalismens jakt etter profitt. Da er det vår plikt og vårt ansvar å sørge for at vi, i lokal og global målestokk, har det bra med hverandre. Det betyr at vi vil ha slutt på all krig, undertrykkelse og utbytting.
Vi vil fremme menneskelig likeverd og solidaritet.
Vi arbeider for et økologisk bærekraftig samfunn.
Vi er motstandere av krig og krigstrusler, som følge av den globaliserte kapitalismen.
- og spesielt motsetter vi oss alle forsøk på verdensherredømme fra USAs side.
Vi står på bygdesamfunnets, utkantenes og minoritetenes side.
Nei til EU.
Ut av EØS.
- vi støtter en generell handelsavtale.
Nei til NATO.
FISKERI OG HAVBRUK
Vi bygger på NKPs fiskeripolitiske program, som støtter kystfiskerens hevdvunne rettigheter.
Opprettholdelse av fiskeriallmenningen.
Og for Tranøy kommune vil det si:
Det bør være fiskemottak i Skatvik, Vangsvik, på Rødsand og i Skrolsvik.
+ drift i Gjøvik, og gjenoppbygging i Frovåg.
Fisken kan så fraktes til etablerte bruk, eller foredlingsanlegg.
Flytebrygger/ kaianlegg i hver kystbygd!
Kystfisket er det primære.
Der det er interessekollisjon mellom kystfisket og oppdrettsnæringa,
må oppdrettsanleggene vike.
Vi er positive til småskalabruk, som driver på havets egne premisser.
(blåskjelloppdrett, kråkeboller med mer.)
NKP krever offentlig eie av all produksjon og distribusjon av energi.
MILJØBASERT NÆRINGSUTVIKLING.
Næringsutvikling innen og tilknyttet landbruket/ bygdene som er rettet mot å ta vare på, utvikle, og bruke naturen, kulturen og miljøet på en helhetlig og balansert måte.
LANDBRUKS- OG UTMARKSNÆRING
Innføring av Fjelloven på Senja.
- Det vill si at det blir en lokal styring av statsgrunn
- Dersom grunneierlagene ønsker å samarbeide, vil ressursene i utmarka og fjellet bli brukt bedre og mer. Det vil bli næringsutvikling, og grunnlag for arbeidsplasser. Med mennesker fra lokalsamfunnet.
NKP vil styrke næringsgrunnlaget for reindrifta, og den samiske kultur.
Fremme og opplyse om vår tilhørighet til Vikingene og dens kultur.
Vi motsetter oss sentraliseringa innenfor videreforedlingsleddet i jordbruket.
Meieri, slakteri, egg-, grønnsaks- og potetdistribusjon, må drives i bygdene.
- da vil vi kjøpe mat som er produsert lokalt, unngå industrimat som inneholder skadelige stoffer.
og vi slipper den miljøfiendtlige og kostbare transporten.
Vi vil støtte samdrift mellom bønder!
REGIONALE SAMMENHENGER
NKP mener at det interkommunale samarbeidet på Senja må videreutvikles.
- kommunene kan samarbeide om administrasjon
- helhetlig forvaltning på Senja vil styrkes.
- IT-teknologien vil være et hjelpemiddel.
Eldresenter og barnehager skal drives i alle bygder
Grunnskolen i kommunen fungerer godt, med unntak av Skrolsvik og Rødsand skole, som er nedlagt. Vi i NKP ønsker en gjenoppretting av disse skolene framfor en ytterligere sentralisering.
Ildsjeler og pådrivere innenfor kultur og idrett, må lønnes av kommunen/ staten. Videre må skolene fortsette samarbeidet med bygdelag, idrett og kultur. Pensjonister må mer med innenfor skoler/ ungdomsmiljø.
For et bedre samfunn stem NKP!
NORGES KOMMUNISTISKE PARTI
1. Kato Sigvald Bjørkli født 30/8 1962
2. Zohra Maarri Olsen født 8/2 1965
3. Ingrid Karlsen født 16/9 1944
4. Finn Sparre Karlsen født 25/4 1944
5. Roger Karlsen født 12/12 1946
6. Roger Olsen født 18/4 1965
7. Håvard Ottemo født 13/10 1981
8. Kent-Are Olsen født 2/11 1971
