
Stortinget, 15. august, 2000
FREMSKRITTSPARTIETS
STORTINGSGRUPPE
fra stortingsrepresentant Per Sandberg
KREVER ÅPENHET
RUNDT SLOTTSUTVALGET
- Det er svært uheldig at det nye slottsutvalget unntas offentligheten, sier Fremskrittspartiets Per Sandberg
Fremskrittspartiet ser ingen gode grunner til at slottsutvalgets arbeid skal bli stemplet unntatt offentligheten.
- Fremskrittspartiet ser det spesielt viktig at åpenheten er stor etter at det i de siste årene har vært mye bråk rundt forskjellige byggeprosjekter på slottet og at flere har stilt spørsmålstegn ved pengebruken på slottet. At slottet selv ønsker åpenhet understreker bare FrPs krav om åpenhet, sier Sandberg.
- Det norske kongehus er et svært nøktern kongehus i forhold til de andre vi kan sammenligne oss med i Europa og det er derfor viktig at folk får innsyn og forstår dette, sier Sandberg.
