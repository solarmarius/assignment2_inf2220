
13.3.2000
Morten Lund
Pressemelding fra
UØNSKET UTFLAGGING AV HYDRO SEAFOOD
- Det er særdeles negativt at Hydro Seafood blir kjøpt opp av det nederlandske konsernet Nutreco, sier leder av Næringskomiteen Morten Lund (Senterpartiet) etter at det i dag ble kjent at Hydro Seafood selges utenlands.
Lund er mener det er svært uheldig at nok et stort norsk selskap selges ut av landet.
- Gjennom dette salget mister vi en del av kontrollen med naturressursene samtidig som fremtidige overskudd fra bedriften vil gå ut av landet, sier Senterpartiets Morten Lund.
- Det haster nå med å finne reguleringsmekanismer som kan sikre at vi beholder kontrollen med havbruk og marine ressurser. Slike mekanismer må sette grenser for hvor mye hver enkelt aktør kan eie, samt sikre lokalt og nasjonalt eierskap sier Lund.
- Det er flertall på stortinget for ikke å selge ut denne næringa derfor er det nå viktig at vi blir enige om slike reguleringsmekanismer, Uten disse mekanismene vil utlendinger overta og fortjenesten forsvinne ut av landet. Dermed blir det vanskelig å få til den nasjonale veksten som vi håper på, avslutter Morten Lund
