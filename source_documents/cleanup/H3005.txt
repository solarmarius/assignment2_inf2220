
Tirsdag 2. juni 1998
BONDEVIK PÅ STAND PÅ LIERTOPPEN
Lørdag 6. juni deltar statsminister Kjell Magne Bondevik på en standsaksjon for Lier KrF på Liertoppen kjøpesenter i Lier i Buskerud. Lier KrF er ett av om lag 80 KrF-lag over hele landet som er ute denne dagen og oppfordrer folk til å si sin mening om regjeringen Bondevik.
Statsministeren har satt av en times tid til standsaksjonen på Liertoppen. Etter en appell, blir han tilgjengelig for samtaler og spørsmål. Samtidig utfordres folk til å skrive sin mening om regjeringen Bondevik, og levere inn det de har skrevet.
- Slagordet for denne aksjonsdagen er Et halvt år med Bondevik - hva har vi oppnådd? Det er laget løpesedler som på den ene siden oppsummerer en del av de viktigste resultatene denne regjeringen har oppnådd, og på den andre siden oppfordrer folk til å skrive hva de mener om regjeringen, både ros og ris, sier Unni Hennum Lie, som er leder i Lier KrF.
