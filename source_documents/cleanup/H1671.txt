
9/1-2001
FREMSKRITTSPARTIETS
STORTINGSGRUPPE
Fra stortingsrepresentantene Siv Jensen, Per Roar Bredvold og Per Sandberg(FrP)
Fjern konjunkturavgiften
- FrP registrerer med undring at budsjettkameratene, Ap og sentrumspartiene, for åpen scene diskuterer om og hvordan de skal fjerne konjunkturavgiften på næringsbygg, som de innførte med virkning fra 1.januar, sier Siv Jensen, FrPs finanspolitiske talsmann.
- Vi kan ikke sitte rolig å se på handlingslammelsen hos budsjettkameratene. For hver dag som går øker usikkerheten i byggenæringen, og flere og flere prosjekter meldes skrinlagt eller utsatt som følge av innføring av konjunkturavgiften. For å unngå en skadelig jo-jo-økonomi med full stopp det ene året og full gass det andre, er det nå bare én ting å gjøre;
Fjerne konjunkturavgiften, mener stortingsrepresentantene Siv Jensen, Per Roar Bredvold og Per Sandberg fra Fremskrittspartiet.
Fremskrittspartiet fremmer forslag om å fjerne konjunkturavgiften i Stortingets møte i morgen, 10.januar.
