
Troms Kristelig Folkeparti
Fylkesprogram 2003 - 2007
Kapittel 1 Verdisyn og prinsipper
Kristelig Folkeparti bygger sin politikk på de kristne grunnverdiene. Vi går til valg under mottoet "Varmere samfunn med kristne verdier".
Disse verdiene kommer til uttrykk gjennom det kristne menneskesynet, nestekjærlighetstanken, forvalteransvaret og de ti bud. Kristendommen har en etikk som angår hele samfunnet, men i seg selv er imidlertid ikke kristendommen en politisk ideologi. KrF vil bidra til stor bevissthet om verdier i politikken - og utvikle en politikk i samsvar med disse.
For KrF er det viktig å sikre også de ikke- materielle verdiene i samfunnet.
Det kristne verdigrunnlaget som KrF bygger sin politikk på, understreker respekten for enkeltmenneskets unike verdi. Familien og de nære menneskelige fellesskapene betyr mye for oppvekstmiljøet, og står sentralt i arbeidet med å bygge et stabilt og trygt samfunn.
1.1 Verdifylket Troms
Troms KrF ønsker å videreutvikle Troms som et godt sted å leve, med trygghet i hverdagen, et levende folkestyre og et variert kultur og arbeidsliv. Det er videre et hovedmål å ta vare på spredt bosetting i hele fylket og at Troms fortsatt skal være et ledende miljøfylke i landet.
1.2 Omsorgsfylket Troms
Vår politikk vil bygge på grunntanken at det nytter å påvirke i positiv retning og særlig være basert på disse byggesteiner.
Ø enkeltmennesket og menneskeverdet
Ø familien og fellesskapet
Ø nærhet og solidaritet
Ø globalt ansvar
Enkeltmennesket og menneskeverdet: I våre valg av virkemidler vil vi søke en balanse mellom det offentliges ansvar, et ansvarlig marked og vektlegging av det personlige ansvar. Troms KrF vil fokusere på enkeltmennesket og menneskeverdet fra unnfangelse til en naturlig død. Partiet vil fokusere på individet framfor statistikken og kjempe for menneskerettighetene til hver enkelt innbygger, spesielt for de svakeste når noen blir krenket. Familien og fellesskapet vil står sentralt i våre vurderinger.
Nærhet og solidaritet: Familien er samfunnets grunnpilar. Å sikre familien muligheter til å fungere som trygge og utviklende felleskap for voksne og barn er ei hovedsak for Troms KrF. Det er viktig at samfunnet legger forholdene til rette slik at familiene har mulighet til å gi barn en oppvekst preget av varm omsorg og nødvendige grener med basis i trygg økonomi og gode velferdsordninger. Familien står sentralt i arbeidet med å bygge et stabilt og trygt samfunn for alle aldersgrupper.
Globalt ansvar: Verden blir mindre og Troms KRF vil rette oppmerksomheten mot viktige globale utfordringer, spesielt i Nord-områdene. Vi vil bidra til Barentssamarbeidet kan utvikles videre og engasjere oss aktivt i forhold til miljøproblemene og de nye sikkerhetsutfordringene. Troms KrF legger til grunn at forvaltningen av ressursene må ha et langsiktig perspektiv der hensynet til kommende generasjoner skal veie tungt.
1.3 Folkevalgt styring
Troms KrF mener at det trengs et folkevalgt organ mellom kommunalt og nasjonalt nivå for å meisle ut regionale politiske føringer og drive virksomhet og sette i verk tiltak som det ikke er naturlig at den enkelte kommune driver med. Dette vil sikre innbyggerne i vårt fylke bedre innflytelse over egen hverdag. Troms KrF vil at Fylkeskommunen skal være en pådriver ovenfor sentrale myndigheter, slik at vår befolkning sikres samme tilbud og velstandsutvikling som resten av landet. Partiet vil arbeide for ei regional folkevalgt styring over fordeling av statlige midler på regionalt nivå, prioriteringer og skjønnsmessige vurderinger.
1.4 Styringsform
Fylkestingets vedtak om innføring av parlamentarisme må avvises av det nye fylkestinget.
Dagens styringsform videreføres, inntil fylkeskommunens fremtid og arbeidsoppgaver er avklarte.
Kapittel 2 Fylkeskommunen som regional utviklingsaktør
2.1 Fylkeskommunens rolle og fremtid
Fylkeskommunens oppgaver er under omlegging og framtida formes av det politiske nivået både regionalt og sentralt. Troms KrF ønsker å sette regionalpolitikk på dagsorden og mener at det regionale nivået skal ha påvirkningsmyndighet og beslutningsmyndighet over regionale ressurser og faktorer som påvirker folks hverdag. Den internasjonale utviklingen har satt regionalpolitikk markert på dagsorden og internasjonale samarbeidsavtaler kan gi vår region nye muligheter. Regionalisering er viktig læring for både næringsliv og det offentlige. Troms KrF vil arbeide for at samhold og kontakt skal gi gode synergier for de samarbeidende parter.
Forutsetningen for å lykkes i omstillingen og i rollen som regional utviklingsaktør, er at det blir reell regional politisk styring med aktive virkemidler og at sentralmakta oppgir detaljstyringa av landet.
2.2 Nye oppgaver
Regjering og storting har gjennom sine vedtak endret arbeidsoppgavene som var/er tillagt Fylkeskommunene og vil fortsette med endringsprosessen de neste årene. De nye muligheter som åpner seg, gjennom større bevilgninger til regionale utviklingsoppgaver, blir spennende oppgaver å ta fatt i. Troms KrF ønsker å være med å utforme den nye rollen som regional utviklingsaktør og vil gjøre den nye fylkeskommunen til et godt redskap for utvikling av regionalpolitikk. Dessuten vil Troms KrF arbeide for at Fylkeskommunen skal fremstå som regionens talerør i saker som ikke er direkte knyttet til Fylkeskommunen. Dette gjelder oppgaver der beslutningen ligger sentralt, og som har betydning for våre innbyggere. Vi vil sørge for en effektiv administrasjon av de oppgaver som skal løses, slik at mest mulig ressurser kan nyttes aktivt i forhold til behov og mål.
2.3 Regional utviklingsaktør
Fylkeskommunen må prioritere å arbeide med helhetlige løsninger for folkehelse, forebyggende arbeid og behandling, utdanning, arbeid og næringsliv, natur-og miljøvernhensyn i forhold til rekreasjon og næringsvirksomhet Fylkeskommunen kan også spille en rolle som pådriver for gode samarbeidsløsninger mellom kommuner og eventuelt som spisskompetanseleverandør til flere kommuner
Fylkeskommunen har ansvaret, sammen med kommunene, næringslivet, utdanningsinstitusjonene og statsforvaltningen å fremme den regionale utviklinga. Dette kan skje gjennom inngåelse av samarbeidsavtaler, der fylkeskommunen er en av de aktive samarbeidsaktørene.
De regionale samarbeidsavtaler forutsetter forpliktende deltakelse, gjensidighet mellom forvaltningsnivåer, samspill i planapparatet, en sunn og funksjonell kopling mellom plan og virkemidler og arealstrategier over kommunale og fylkeskommunale grenser.
Fylkeskommunens rolle som pådriver ovenfor sentrale myndigheter for å påvirke nasjonale beslutninger, vil framstå som naturlige oppgaver i den nye utviklerrollen.
Fylkesplanen skal benyttes som aktivt styringsverktøy for å nå de mål som er satt i Fylkets mest sentrale plandokument. Troms KrF vil derfor aktivt ta del i utformingen av Fylkesplanen og sørge for at målene kan nås gjennom aktiv prioritering av tilgjengelige ressurser og at det etableres arenaer som gjør at de regionale føringer får gjennomslag
Kapittel 3 Miljø og forvalteransvar
3.1 Bærekraftig utvikling/miljø
All virksomhet i Troms skal bygge på prinsippet om bærekraftig utvikling, som sikrer at naturgrunnlaget bevares og overleveres til framtidige generasjoner.
Bærekraftig utvikling skal være grunnleggende for alle planer og vedtak
Miljøvernarbeidet er grenseoverskridende og strekker seg utover regionale og nasjonale grenser.
Natur og miljøressursene skal sikre grunnlaget for gode levekår i regionen og for økt utvikling og verdiskapning i regionen.
Arbeid for, og profilering av renhet, miljø og bærekraft, gir generelle fortrinn i salg av landsdelens produkter.
3.2 Forvaltning av natur og miljø
Troms KrF går inn for:
· At det føres en offensiv miljøpolitikk i regionen
· Stimulere utvikling av ikke forurensende virksomhet
· Arbeide for å utnytte alternative energikilder som biobrensel, vindkraft og varmepumpe.
· Bedre utnyttelse av fylkeskommunens ENØK-potensiale.
· At planarbeidet skal inngå i en mer helhetlig ressursbruk, og være en arena for alle aktører i fylket som et felles instrument bla. av demokratiske hensyn og i regionalt partnerskap.
· Arbeide for at motorferdsel i utmark skjer i regulerte former
· At fylket er en pådriver for sikkerheten ivaretaes for å trygge liv og virke langs kysten.
· Oppmuntre til et miljøvennlig forbruksmønster ved gjenbruk og måtehold.
· Arbeide for å sikre det biologiske mangfold i fylket.
Arealdisponering der hensynet til naturressurser og kulturlandskap blir tillagt stor vekt.
·
· Tiltak som honorerer miljøgevinster og som opprettholder prinsippet om at det er den som ødelegger miljøet, som må bære ansvaret for kostnadene.
· At ressursforvaltningen må være grunnlaget for å opprettholde bosetting og arbeidsplasser.
· At det legges til rette for ett friluftsliv som ikke blir til hinder for næringsmessig utnytting av utmarka.
· Sikre ressurser og sjøarealer gjennom kystsoneplanarbeidet for vekst i både fiskeri- og havbruksnæringen
· Ha pålitelige overvåkingssystemer og gode varslingsrutiner for atom og oljeutslipp og sikre tilstrekkelig beredskap
· Arbeide for økt regional myndighet innen primærnæringsforvaltning og økt deltagelse i regionalt samarbeid med bla. fiskeriforvaltningen
· Arbeide for kystallmenningen gjennom kystsoneplanarbeidet
Økt forsvarlig beskatning av sel, kval og kongekrabbe.
·
· Å verne om dyrka og dyrkbar jord for å sikre et framtidig ressursgrunnlag for matproduksjon og landbruksnæringen.
· Lokal forvaltning av rovdyrpolitikken, som ivaretar beiterett og utnytting av utmarksressursene.
Kapittel 4 Kultur og organisasjonsliv
Kristelig Folkeparti ser på kultur som en positiv drivkraft. Kultur gir innsikt og bygger broer både mellom enkeltmennesker, og mellom folk med ulik etnisk bakgrunn. Kulturutfoldelse og kunstopplevelse virker byggende og fører til økt livskvalitet. Derfor må vi gi alle lag av befolkningen god mulighet til å oppleve dette. Kulturminner og kulturarv må formidles videre til nye generasjoner. Kommersialisering av kulturen og begrensede ressurser har bidratt til å svekke lokalt særpreg og identitet. Kristelig Folkeparti vil styrke bevisstheten om vår kulturarv og legge større vekt på kulturens egenverdi.
KrF vil at vår kristne kulturarv skal prege den kulturelle utviklingen. Kultur er en trivselsfaktor for befolkningen, og en viktig del av samfunnsutviklingen. Kultur vil også i sterkere grad skape tilhørighet og er derfor en positiv samlingsfaktor i samfunnet.
Frivillige organisasjoners arbeid bør opprioriteres ut i fra sin egenverdi som kulturbærere, men også som motvekt til den kommersielle massekulturen og for å forebygge negativ kulturpåvirkning. Samarbeid på tvers av profesjoner og de offentlige og frivillige krefter, bør økes. Bevilgninger til kulturformål bør i større grad være et samarbeid mellom fylke og stat.
4.1 kunst og tradisjon
Troms KrF går inn for:
1. Å øke innstasen innenfor formidling av kunst og kulturtradisjoner.
2. Å legge til rette for å ivareta og videreutvikle den samiske kulturen.
3. Å ta særlig hensyn til den kvenske kultur.
4. At fylkes -og landsdelsmusikerordningen videreføres.
5. At samarbeidet mellom kulturlivet og reiselivet økes.
6. At det organiseres motvekt mot kulturinnslag i offentlig media, særlig TV og Internett som bryter med vårt tradisjonelle kulturmønster basert på kristelig og human tenkning.
7. Å sikre innvandrergruppers mulighet til utfoldelse og presentasjon av egne kulturuttrykk.
4.2 Organisasjonsliv
Troms KrF går inn for:
1. Å støtte og oppmuntre det kulturelle arbeid som blir drevet av ulike frivillige organisasjoner slik at en gjennom felles innsats kan skape et aktivt og positivt kulturliv.
2. Å stimulere aktiviserende kulturtiltak blant barn og unge. Ungdommens kulturmønstring gis rammevilkår slik at dette tiltaket kan utvikles videre.
3. At offentlige tilskudd brukes bevisst til å fremme rusfrie miljøer, særlig blant ungdom.
4.3 Anlegg
Troms KrF går inn for:
1. At folkebibliotekene også kan fungere som mediatek og gode IKT tilbud slik at bibliotekene kan bli info-bank for lokalsamfunnet og mulig møteplass for folk i alle aldre.
2. At fylkeskommunale bygg, så mye som mulig, stilles til gratis disposisjon for kulturtiltak og kulturbærende organisasjonsarbeid.
3. At bygging og drift av Hålogaland Teater defineres som en nasjonal oppgave.
4. At fylkeskommunen støtter opp om realisering av bygg for Arvid Hansens minnestiftelse og Nils Aslak Valkepaa.
En levende og aktiv museumsvirksomhet, der samhandling med lokalsamfunn og skole prioriteres.
·
At museene samarbeider og utfyller hverandre på en slik måte at den samlede kulturarv formidles.
·
Å stimulere til lokalt og regionalt teater med mangfold og god kvalitet.
At den fysiske aktiviteten hos barn og unge stimuleres, blant annet gjennom samarbeidsprosjekt mellom Idrettskretsen og den videregående skole.
Å støtte bygging, drift og vedlikehold av nærmiljøanlegg og anlegg for idrett og friluftsliv.
·
§ Å støtte idrett og annen kulturutfoldelse for utviklingshemmede.
Kapittel 5 Utdanningsfylket Troms
Den raske utviklingen i samfunnet stiller økte krav til høyt kompetansenivå og livslang læring. Den videregående skolen er en svært viktig institusjon som skal gjøre ungdommene i Troms i stand til å møte utfordringene i arbeids- og samfunnslivet. Den videregående skolen har og en viktig oppgave i å formidle de grunnleggende kristne og humanistiske verdiene.
De videregående skolene må sikres økonomiske ressurser slik at de i størst mulig grad kan søke å fylle læreplanens intensjoner med hensyn til tilpasset og likeverdig undervisning for alle elever.
5.1 Utdanning av høy kvalitet
Troms KrF går inn for:
Å sikre høy kvalitet på utdanninga gjennom evaluering/oppfølging. Elever, lærlinger, skolens ansatte og samfunnet forøvrig må få delta i dette. Egen oppfølging av lærebedrifter og lærlinger.
Å prioritere økt satsing på elever med spesielle behov. Både med tanke på organisering og Økonomi.
1. Å arbeide aktivt for å redusere skoleavbrudd og for å gi alternative tilbud til enkelte unge.
2. Å arbeide for gode arbeidsforhold for elever og lærere. Skolene må sikres tilstrekkelig utstyr.
3. Å bygge opp gode fag- og skolemiljø. Skolene må bl.a. få spesialisere seg til en viss grad for å ivareta dette. Unngå konkurranse mellom skoler med små fagmiljø.
4. Å gi skolene større frihet til budsjettmessige prioriteringer.
5.2 Utdanning for alle
Troms KrF går inn for :
1. Å sikre at all ungdom i fylket skal ha mest mulig likeverdig opplæringstilbud.
2. Å gi tilbud i Troms i alle studieretninger. Bredde i tilbud/yrkesfag som er tilpasset nordnorske behov. Samarbeid med andre fylker om "små fag".
3. Å satse på voksenopplæring som fører fram til studiekompetanse og fagbrev.
4. Å satse på utnyttelse av fylkets ressurser og infrastruktur innen utdanning (v.g. skoler, OPUS, frivillige organisasjoner) for å gjennomføre "etter- og videre. utdanningsreformen " . Det forutsettes statlig finansiering av reformen.
5. Det tilrettelegges for at alle skal få mulighet til å få vurdert sin realkompetanse.
6. At det arbeides for studiefinansiering som dekker elevenes reelle behov m.t.p bokostnader, hjemreise og utgifter til skolemateriell.
7. Å gi god yrkesorientering i grunn- og videregående skole. Stimulere til god kontakt mellom skole og arbeidsliv.
8. Å arbeide videre for allsidige lærlingplasser, også som ledd i distriktspolitisk satsing. Opprettholde et høyt inntak av lærlinger i fylkeskommunale virksomheter.
9. Desentralisert skoletilbud slik at flest mulig elever får bo hjemme, særlig på det første året. Elever som må bo borte skal sikres et godt og forsvarlig botilbud.
10. Å spre "fylkestilbud" over hele fylket. men at de lokaliseres ut fra fagmiljø.
11. At det gjøres tiltak for å motivere / stimulere ungdom til mer utradisjonelle yrkesvalg. (Informasjon, stipend, spesielle rettigheter. ..)
12. At det inngås et samarbeid med Nordborg v.g. skole,
13. At det fortsatt gis støtte til drift og utvikling av folkehøgskoler.
Universitet, høyskoler, studiesenter og forskningsmiljøer er svært viktig for ei positiv regional
utvikling. Fylkeskommunen må ha et godt samarbeid med disse institusjonene om fagtilbud
rekruttering og forskningsarbeid.
· At Nord-Norge får sin relative andel av den samlede norske forskningsinnsats.
· At det gis mer statlige midler til desentraliserte studier og praksisutplasseringer.
· At nordnorske kompetansemiljø får kompensert for distansekostnader i sin grunnfinansiering.
· Det etableres en kunstfagsutdanning i Tromsø.
Kapittel 6 Helse og levekår - en sprek Tromsværing
Spesialisthelsetjenesten er nå overtatt av Staten. Helsepolitikken er av sentral betydning for levekår og regional utvikling og fylkeskommunen må derfor også i framtida gi dette området stor oppmerksomhet. De folkevalgte må påse at helsetilbudet i fylket er tilfredsstillende og sette levekår og folkehelse på dagsorden.
Troms KrF går inn for:
· at fylkeskommunen tar ansvar for å øke oppmerksomheten omkring folkehelse og forebyggende helsevern i fylket
· å innarbeide folkehelseperspektivet i fylkeskommunale planer
· å ta initiativ til forpliktende samarbeid om folkehelsespørsmål med kommunene
· et samarbeid med private og offentlige organisasjoner om arbeid mot røyking, for edruskap og økt fysisk aktivitet
· større åpenhet rundt styring av helseforetakene
· å samarbeide med staten om ei god tannlegeutdanning, som sikrer rekruttering av tannleger
· å styrke de sosiale nettverk i nærmiljøet som gir medmenneskelig støtte og omsorg
· å gi faglig rådgivning, hjelp og oppfølging til utsatte barnefamilier og bekjempe alle former for voldsutøvelse
· å styrke familiebarnevernet med flere plasser
· å sikre AAN, rådgivningskontoret for gravide, krisesentre og incestsentre økonomisk støtte og gode arbeidsbetingelser.
· Å komme i gang med ekteskapsbevarende kurs
· Å sikre for at det blir gitt tilstrekkelig faglig rådgivning og behandling til mennesker som sliter med ulike grader av rusproblemer
· Å styrke skolehelsetjenesten på de videregående skolene
· At inneklimaet i de vg. skolene blir tilfredsstillende , slik at astma og allergiplager blir redusert
Kapittel 7 Samferdsel
Gode kommunikasjoner er en viktig forutsetning for å kunne ta heile fylket i bruk. For den enkelte er gode transportløsninger i samband med arbeid, skolegang og fritid en viktig faktor for valg av bosted. På samme måte er næringslivet avhengig av kostnadseffektive og rasjonelle transportløsninger for å få produktene til markedene, både innenfor vårt fylke og internasjonalt. Der det er mulig, bør det offentlige legge til rette for mest mulig direkte transport på sjø, i eventuell kombinasjon med bil for tilførsel og uttransport fra havn og terminal
Veiene i store deler av Troms krever opprustning for å sikre at folk og varer kommer fram, legge til rette for utvikling i bygd og by og øke sikkerheten i trafikken. Alle riks-og fylkesveier bør ha en minstestandard, der fast vei dekke er et av kriteriene. Skredsikring på utsatte veistrekninger gis høg prioritet og arbeidet med trafikksikring forseres.
Kollektivtilbudet er svært viktig for å sikre bærekraftig utvikling og sikre folket gode og trygge transportløsninger. Kollektivløsninger i våre byer har stor effekt, men også distriktsbussene, hurtigbåtene og ferger er viktige og gode kommunikasjoner for befolkningen i Troms. Fylket har en viktig oppgave i samordning og bruk av ressursene, slik at heile befolkningen har et tilbud.
Samferdselspolitikken må sikre befolkningen framkommelige og trafikksikre veier, og kollektivtransport som sikrer effektiv og sikker transport.
For distriktene i Troms er fylkesveiene mange steder det viktigste både for transport av folk og for næringsvirksomhet. Når standarden på disse veiene mange steder i fylket er under en hver kritikk kan dette true både bosetting og arbeidsplasser. Over hele fylket kan trafikksikkerheten bedres. Skredsikring er nødvendig både for framkommelighet og sikkerhet.
Kollektivtrafikken er viktig både som miljøtiltak og for å opprettholde bosetting. Det må arbeides for best mulig samordning av ulike tilbud.
7.1 Veier og vedlikehold
Troms KrF går inn for:
1. At økt aksellast og fremkommelighet hele året på fylkesveiene prioriteres framfor bygging av nye anlegg
2. At det blir raskere tempo i skredsikringa gjennom økte øremerkede bevilgninger.
3. At fylkesveinettet blir statens ansvar, men at fylket fortsatt står for prioriteringene.
4. Å trygge ferdselen for "myke trafikanter", blant annet ved Økt bygging av gang og
sykkelveier.
5. At alle fylkesveier skal ha fast vei dekke ved utgangen av fylkesplanperioden.
6. At tunell-løsninger er statens ansvar
7. At riksveiene sikres god fremkommelighet gjennom hele året
8. Gjennom Nasjonal Transportplan (NTP) være pådriver for å få etablert Ullsfjordsforbindelsen.
7.2 Kollektivtrafikk
1. Samordning av buss, båt og flyruter må koordineres for å få mest mulig ut av samferdselskronene. Fylkeskommunen må være en pådriver og tilrettelegger for at funksjonshemma også kan nytte kollektive trafikktilbud.
2. At hurtigruta må sikres vilkår som gjør at den kan opprettholdes som "riksvei nr.1" med samme seilingsmønster som i dag,
3. Å bedre samordning av kollektivtrafikken i tettsteder med felles billetter og gjennomgående ruter.
4. Å bruke bestillingsbuss for å opprettholde rutetilbudet i distriktene
5. At det fortsatt brukes private transportører, også i skoletransport. Disse rutene må også være åpne for ordinær trafikk
6. Seilingsmønsteret for hurtigbåtene i Fylket opprettholdes på minst samme nivå som pr. i dag
7. At fylkeskommunen stiller garanti for busselskap som gjør forsøk med å sette ned prisene for å Øke antallet passasjerer.
8. Å arbeide for bedre flyruter på Nordkalotten
9. Å arbeide for jernbane fra Sverige gjennom Sørdalen til kysten
10. Innføring av ungdomskort gjeldende for alle kollektive transportveier i fylket.
11. At Snøhvit-ruta til Hammerfest snarest blir teablert som et forsøksprosjekt.
Kapittel 8 Næringsliv
Målet for næringspolitikken er å legge til rette for et lønnsomt og verdiskapende næringsliv som forvalter våre naturressurser, energi og kompetanse på en forsvarlig og etisk måte. Næringspolitikken legger føringer for hvordan samfunnet vårt skal utvikle seg og den skal bidra til å gi arbeid til alle. Kristelig Folkeparti har et særlig ansvar for å forvalte og ivareta miljøet slik at naturens tåleevne ikke overskrides. Det er et mål å opprettholde spredt bosetting slik at fylkets rike naturressurser kan utnyttes fult ut. Fiskerinæringa skal i vesentlig grad bidra til dette og sørge for sysselsetting langs hele kysten
8.1 Virkemidler i næringsutvikling
Troms KrF går inn for:
1. Å bidra til å bevare et desentralisert bosettingsmønster gjennom stimuleringstiltak for lokal handels- og næringsvirksomhet
2. Å videreutvikle samarbeidet mellom SND og Fylkeskommunen. SND må fortsatt bidra til en positiv utvikling
3. At ordningen med kommunale næringsfond må endres for å bli mer målrettet.
4. Å legge til rette for desentralisering av statlige institusjoner og lokalisering til vårt fylke.
5. Å legge til rette for at utenlandske industrivirksomheter ser seg tjent med etableringer tilknyttet forskningsmiljøet i Tromsø
6. Å bedre tilgangen på risikovillig kapital
7. Å fortsatt ha lokal styring med lokale energiverk
8. Å vurdere konkurranseutsetting av offentlige tjenester, med det formål å opprettholde god kvalitet, oppnå lavest mulig pris og få en samfunnsmessig gevinst
9. At det foretas årlige avsetninger til næringsfond og fiskeflåtefond.
10. Bidra til at "Nasjonal Turistvei" over Senja kan gi god nærings -og kulturmessig utvikling i området.
11. Å hjelpe reiselivsnæringa med støtte til produktutvikling og markedsføring Redusere antall ledd i organisering av næringa.
12. Å minske fraktomkostningen for distriktene.
13. At det gis støttemuligheter for bensinsalg og dagligvarehandel i distriktene.
14. Å bedre rammevilkårene for små og mellomstore bedrifter, bl.a. gjennom støtte til etablering av fellestjenester og oppbygging av en landsomfattende database for små og mellomstore bedrifter.
15. At myndighetene aktivt må legge forholdene til rette både for eksisterende virksomhet og for nyskaping og nyetablering, bl.a. ved forenkling av byråkrati skjemavelde og regelverk.
16. Å styrke samarbeidet mellom det offentlige og næringslivet for økt internasjonal markedsføring av produkter og tjenester.
17. At fylkeskommunen er ansvarlig for samordning og styring av næringspolitiske virkemidler på fylkesplan. Det forutsettes nært samarbeid med kommunene og organisasjonene i næringslivet.
18. At det må bli bedre samordning mellom videregående skole og arbeidsmarkeds- opplæring.
19. At Fylkets geologiske og mineralske ressurser utnyttes
20. At fylkes aksjeportefølje til enhver tid vurderes opp mot de mål en vil oppnå
21. At forskningsmiljøene i Troms har brukbare rammer for sitt arbeide
22. At våre sjøfolk sikres like konkurransevilkår med utenlands arbeidskraft
8.2 Landbruk
Troms KrF går inn for :
1. Aktiv bruk av jord og konsesjonslovgivinga for å sikre bosetting, miljøet og en forsvarlig drift av jordbruksarealene.
2. Et differensiert landbruk hvor det legges til rette for både store og mindre bruk, eller samdrift der det ligger til rette for dette
3. Å opprettholde melk og kjøttproduksjonen slik at de lokale behov dekkes
4. Å stimulere til at fylkets rike beiteområder utnyttes.
5. At rovdyrstammene må holdes på et forsvarlig nivå, slik at skade på rein og bufe unngås i størst mulig grad
6. At det stimuleres til større avvirkning av løvskogen i Troms.
8.3 Fiske og havbruk
Troms KrF går inn for :
1. At kystflåten må få en større andel av den totale kvoten i torskefiskeriene.
2. At det blir tillatt med fritt fiske for de mindre båtene.
3. Å frede fjordene mot aktive fiskeredskap som ødelegger ressursgrunnlaget.
4. At utbygging \utbedring av fiskerihavner prioriteres i typiske fiskeridistrikter
5. At det ikke innføres noen form for omsettelige kvoter
6. At oppdrett av marine arter må gis rammebetingelser som legger til rette for lønnsom drift, basert på størst mulig grad av lokale interesser.
7. Å videreutvikle en moderne og konkurransedyktig fiskeflåte av store og små fartøy som eies av næringsutøvere som selv deltar aktivt i administrasjon og drift av fiskeflåten
8. At radiodekning. kystvakt og redningstjeneste styrkes ytterligere
9. At den fiskerirelaterte næringsmiddelindustri gjennom konsesjonsvilkår blir sikret lokal tilknytning og råstofftilgang
10. At det etableres fond/beredskap for søk etter savnede på havet
Kapittel 9 Internasjonale forhold
Globale forhold er ikke direkte fylkeskommunalt anliggende, men som politisk parti er KrF forpliktet til å ta hensyn til også denne dimensjonen i våre politiske valg. Rammefaktorer og beslutninger påvirkes av forhold utenfor fylkets og landets grenser. Troms KrF Ønsker ikke en tilpasning til internasjonale forhold som setter krav til miljø, bosetting og sysselsetting til side.
Troms KrF er opptatt av at fylkeskommunen utvikler internasjonale kontakter, særlig innen Barentsregionen. Og at Barentssamarbeidet videreutvikles når det gjelder samarbeid om demokrati-oppbygging, regionutvikling, næringsutvikling, satsing på helse og miljø, utdanning og kulturutveksling.
I det internasjonale perspektivet er det en forutsetning at (regionale og nasjonale) tiltak som settes i verk er ønsket av og til nytte for folk i regionen. Nasjonale og internasjonale aktørers deltagelse må ta hensyn til dette.
9.1 Barentsregionen
Troms KrF går inn for:
1. At Troms ivaretar og videreutvikler samarbeid i Baretsregionen.
2. Barentssamarbeidet inngår som en forsterkende strategi i distrikts og region Norge.
3. At forvaltning og bevaring av miljø og naturressurser må stå sentralt i Barentssamarbeidet.
4. At det gis reell innflytelse for samiske interesser i Barentsregionen
5. At det gis norsk hjelp for bl.a. å bygge opp en moderne russisk kystflåte og oppruste vannkraftverk og overføringslinjer på Kola.
6. At elevutveksling i Barentssamarbeidet forseres.
7. At det foretas utbygging av bedre kommunikasjonslinjer øst-vest i Barentsregionen og at Norskekysten får status som internasjonal transportkorridor der havner i Nord- Norge får status som nasjonale baser eller knutepunkt.
8. At det satses maksimalt fra norsk side for å få avviklet atomtrusselen fra Nord Vest Russland.
9. At man påvirker norske myndigheter til å bidra til mer effektiv overvåkning og beredskap med henblikk på miljøsituasjonen i Barentshavet med tanke på miljøgifter, olje og radioaktiv forurensning.
10. Arbeide for at handelsbarrierer bygges ned, i form av harmonisering av tollprosedyrer og andre byråkratiske hindringer.
11. Bidrar til demokratisk utvikling og utveksling gjennom for eksempel elevutveksling.
12. Bedre og tettere samarbeid om naturressursene i Barentshavet.
9.2 EØS/EU
Troms KrF går inn for :
1. At Norge ikke blir medlem av EU
2. At fylkeskommunen jevnlig tar opp forhold vedrørende EØS-EU-regelverk med sentrale myndigheter med tanke på endringer og forbedringer. Fylkeskommunen må sikres innsynsrett og uttalerett i slike spørsmål.
3. Å opprettholde god og effektiv grensekontroll på Nordkalotten for å hindre smugling.
4. At Nord-Norge og Troms blir ett naturlig tyngdepunkt og spydspiss i EU's nordlige dimensjon, særlig hva angår kommunikasjon.
5. Påvirke og legge grunnlaget for at Nord-Norge og Troms som er EØS/EU's arktiske region får en bærekraftig økonomisk og sosial utvikling med vekt på natur -og ressursforvaltning og på avstandsproblematikk til markedet.
6. Økt satsning på interreg-prosjekter, blant annet slik at kommunikasjonene utbygges og tilrettelegges for samhandling og utvikling av regionen som en geografisk, kulturell og økonomisk størrelse.
