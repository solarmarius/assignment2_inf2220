
FREMSKRITTSPARTIETS
STORTINGSGRUPPE
Fra stortingsrepresentant Øystein Hedstrøm (FrP)
- En kvart milliard bortkastet!
- Det er en hån mot skattebetalerne at staten skal bruke en kvart milliard kroner for å få norske bønder til å arbeide mindre, sier FrP's næringspolitiske talsmann, Øystein Hedstrøm, i en kommentar.
Hedstrøm reagerer sterkt på at Omsetningsrådet nå går inn for at staten skal kjøpe melkekvoter for 247,5 millioner for å redusere melkeproduksjonen fra 1.800 mill. liter til 1.600 mill. liter årlig.
- I stedet burde systemet med melkekvoter avskaffes, slik at bøndene kan levere melk til de til enhver tid gjeldende markedspriser. Overproduksjon vil da føre til lavere priser på melk og ost, noe som kommer forbrukerne til gode. Blir prisen så lav at enkelte finner det ulønnsomt, vil produksjonen reduseres av seg selv uten at staten bruker våre skattepenger for å betale for at bøndene skal arbeide mindre, sier Hedstrøm.
(Ref: NTB-melding 6/7-99 kl. 11.23.28)
