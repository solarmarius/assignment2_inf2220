
09.11.2001
- Bakvendt fordelingspolitikk
- Budsjettet gir mest til de som har mye fra før, mens mange av de som har lite, får mindre, sier Hill Marta Solberg i en kommentar til Regjeringens budsjettforslag. - Regjeringens egne utregninger viser at de som har vanlige inntekter bare får noen få hundrelapper i skattelette, mens de som har de høyeste inntektene får flere tusenlapper. Det regjeringen bruker aller mest penger på i sitt alternative statsbudsjett er å avvikle utbytteskatten.
- Budsjettet gir mest til de som har mye fra før, mens mange av de som har lite, får mindre, sier Hill Marta Solberg, leder av Arbeiderpartiets finansfraksjon, i en kommentar til Regjeringens budsjettforslag går det fram av en pressemelding 9. november 2001.
Regjeringens egne utregninger viser at de som har vanlige inntekter bare får noen få hundrelapper i skattelette, mens de som har de høyeste inntektene får flere tusenlapper. Det regjeringen bruker aller mest penger på i sitt alternative statsbudsjett er å avvikle utbytteskatten.
- Det er den mest velstående tidelen av befolkningen som får aksjeutbytte, og som derfor får glede av denne lettelsen, sier Hill Marta Solberg.
For mange av de som har lite fra før, vil dessuten utgiftene øke:
eldre og uføre får dyrere medisiner
elever i videregående skole må nå betale for skolebøkene
studentene går glipp av 1000 kroner i måneden i stipend.
Regjeringens forslag til budsjett innebærer dramatiske kutt for distriktene og for næringslivet. Bondevik fjerner viktige ordninger som skal bidra til nyskaping og etablering.
- Dette budsjettet er næringsfiendtlig og vil virke sentraliserende, påpeker Solberg.
