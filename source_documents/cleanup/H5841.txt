
07.05.2002
Frå finanspolitisk talsmann i KrF, Ingebrigt S. Sørfonn:
Revidert nasjonalbudsjett: Stramt -med gode prioriteringar
-Dei tre områda som får mest i revidert nasjonalbudsjett er helse, forsvar og kommunesektoren. Med tanke på at dette er eit revidert budsjett er eg svært nøgd med at Samarbeidsregjeringa tilgodeser kommunane med 750 millionar i frie midlar og gjev fylkeskommunane høve til å handtera gjelda si på ein god måte. Også arbeidet med rassikring blir nå styrkja med 50 millionar. Dette eit godt budsjett for økonomien som heilskap, regjeringa held seg innafor den såkalla handlingsregelen og stramheten i budsjettet vert også oppretthalden, seier Ingebrigt S. Sørfonn.
-Som KrF tidlegare har lova legg regjeringa no fram eit forslag om skattefritak på gåver opptil 6000 kroner. Innan 2005 vil vi auka dette beløpet til heile 12.000 kroner. Samstundes vert det varsla kompensasjon for meirutgifter dei frivillige organisasjonane har hatt etter innføringa av tenestemomsen. Samarbeidsregjeringa auka i haust løyvinga frå 100 til 200 millionar kroner slik at organisasjonane får kompensert for meirutgiftene for både 2001 og 2002. Dette vil gje dei frivillige organisasjonane vesentleg betre økonomiske vilkår, seier Sørfonn.
-Samarbeidsregjeringa foreslår å styrke kommunane sine frie inntekter med 750 millionar kroner. I tillegg blir det løyvd 100 millionar til fylkeskommunane slik at dei kan nedbetale gjeld i samband med at staten tok over ansvaret for sjukehusa. Dette tilsvarar i realiteten ei gjeldslette på 1,5 milliardar, noko som gjev fylkeskommunane betre økonomi og større handlingsrom, seier Sørfonn.
