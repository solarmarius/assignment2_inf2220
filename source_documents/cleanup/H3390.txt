
8. februar 2001
Fra stortingsrepresentant Odd Holten
Skal forsvaret i Østfold utraderes ?
Vi må unngå en situasjon med utradering av forsvaret i Østfold.
Underlig blir det dersom det medfører riktighet at sentrale Østlandsområder, og spesielt Østfold fylke, er inne i en omstrukturering hvor forsvaret i stor grad utraderes. Dette sett på bakgrunn av vår strategiske beliggenhet og store befolkning, uttaler Odd Holten ved årsmøte i Fredrikstad KrF torsdag den 8. februar 2001.
"Alle steiner skal snues" synes å være forsvarssjefens holdning i det omorganiseringsarbeidet han har fremlagt til drøfting.
Krise og trusselbilde har de siste årene endret seg betydelig, men stabiliteten er fortsatt skjør på mange hold, også i våre nærområder, uttaler Odd Holten.
Av de lekkasjer som sålangt har kommet ut, synest det som om forsvaret nå er inne i en betydelig endringsprosess hvor det er viktig å unngå og miste fotfeste. Fortsatt må vi ha et forsvar som hele tiden er i stand til å ta hånd om mulige kriser og trusler i et land med store avstander, både til lands og til vanns, herunder den betydelig aktivitet innen petroleumsvirksomheten i Nordsjøen.
Mye tyder derfor på at Stortinget i vår vil få store utfordringer i det å tilrettelegge et forsvar som økonomisk og militært er robust nok i den situasjonen vi er inne i, herunder Østfold og Østlands-områdets forsvarsevne, uttalte Odd Holten.
