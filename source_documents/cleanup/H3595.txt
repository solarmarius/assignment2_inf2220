
26.04.99
Kristin Halvorsen, SVs leder:
Sosialistisk Venstrepartis Pressetjeneste
Stortinget
Mot militærparade i Oslo
SVs leder, Kristin Halvorsen, la i kveld inn et spørsmål til forsvarsminister Eldbjørg Løwer om militærparaden som er planlagt i Oslo 27. mai.
- Vi kan ikke være bekjent av at militære paraderer i det offentlige rom, for å vise personell og utstyr, mener Halvorsen.
Slik er spørsmålet formulert:
"Bystyrets forretningsutvalg i Oslo kommune har godkjent at det arrangeres en militærparade i Oslo 27. mai i år, for å feire Akershus festnings 700 års jubileum. Mener forsvarsministeren at det er riktig å arrangere en slik parade i det offentlige rom i Norge i 1999?"
Spørsmålet blir besvart i spørretimen onsdag 5.mai.
