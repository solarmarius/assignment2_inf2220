
Dato:2002-02-20
Stortingsrepresentant Arne Sortevik (FrP)
Uforståelig avvisning av utenlandsbudsjettet!
Da Stortinget selv foretok en evaluering av stortingets nye ordning for behandling av statsbudsjett ble det i utredningen bedt om at to forhold ble utredet; flerårige budsjetter og modifisering av kontantprinsippet. Det dreier seg om modernisering og fornyelse av sentrale økonomi-prinsipper når det gjelder styringen av Statens og landets økonomi.
Mange OECD-land har alt gjennomført slike moderniseringer. Det innebærer at man ikke lenger ser på all pengebruken i statsbudsjettet som en engangsutgift, men innfører avskrivninger og verdiansettelse på offentlige eiendeler; altså prinsipper som brukes i privat sektor av økonomien.
På hovedspørsmålet svarer finansministeren svært positivt at et offentlig utvalg er ned oppnevnt og har fått frist for sitt arbeid til 1.12. i år.
Men i oppfølgningen faller finansministeren tilbake i arrogante folder!
I mitt tilleggsspørsmål understreker det fra min side at når man skal se på fornyelse og modernisering av viktige økonomiske begreper knyttet til pengebruk i Statsbudsjettet da står for Norge også bruk av oljepenger sentralt.
Stikkordet er altså UTENLANDSBUDSJETT; kjøp av varer og tjenester i utlandet eller levert i Norge av utenlandske leverandører og i hovedsak med utenlandsk arbeidskraft.
Bare fantasien setter vel egentlig grenser for hvor stor nytte og hvor stor samfunnsmessig avkastning vi kan få for landets innbyggere i nåtid av slik vettig bruk av oljerikdommen! Fantasien og så finansminister Foss da!
Finansministerens svar på spørsmål om å la dette utvalget også vurdere bruke av Utenlandsbudsjett var arrogant avvisende!
I en tid som i økende grad preges av økende offentlig fattigdom samtidig som landets oljerikdom øker blir det både provoserende og uforståelig at landets finansminister stiller seg så avvisende til FrP påpekning av Utenlandsbudsjett som et viktig og riktig virkemiddel for å bruke oljepenger på en god måte for landets innbyggere, og på en måte som kan fjerne de groveste tilfellene av uakseptabel offentlig fattigdom!
Et arrogant forspill til neste års budsjettbehandling!
