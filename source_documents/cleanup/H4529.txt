
fredag 30. mars 2001 11:34:27
Terje Johansen (V):
- Vil fjerne fordelsskatten på bolig
- Venstre ønsker å avskaffe fordelsskatten på egen bolig. Vi ønsker et enkelt og ubyråkratisk system for boligtaksering, der forsikringstakst brukes som grunnlag og med et så stort bunnfradrag at alle boliger av normal standard unngår boligskatt. Dette sier Venstres finanspolitiske talsmann, Terje Johansen, i en kommentar til Regjeringens forslag til nytt takseringssytem for boliger som ble presentert i dag.
- Det er ingen tvil om at vi trenger et nytt takseringssystem, sier Terje Johansen. - Dagens system rammer tilfeldig og urettferdig. To helt like boliger i samme område kan få helt forskjellig boligskatt. Det er likevel ikke nødvendig å utvikle et nytt, komplisert system der alle landet boliger må takseres på nytt slik regjeringen legger opp til. Venstre vil bruke den forsikringstaksten boliger allerede har. Forsikringstakst er enkelt, rettferdig og lett forståelig. Gjennom et stort bunnfradrag vil alle boliger av normal standard unngå boligskatt, sier Terje Johansen.
