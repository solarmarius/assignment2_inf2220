
Dato: 28.05.04
Fra: Stortingsrepresentant Arne Sortevik (FrP)
Mangelen på mattelærere opp i Stortinget
Viser til tidligere utsendt pressemelding fra FrPs skolepolitiske talsmann Arne Sortevik, i dag, angående mangel på mattelærere. Det har dessverre sneket seg inn en feil i forrige pressemelding. Det gjelder spørsmålet som han retter til statsråd Clemet. Det er ikke et spørretimespørsmål slik det fremgår av forrige pressemelding, men et skriftlig spørsmål.
Vi beklager dette!
- - - - - - - - - - -
- De siste dagers opplysninger i media om at det om få år vil være en dramatisk mangel på mattelærere i skolen er urovekkende, sier FrPs skolepolitiske talsmann Arne Sortevik.
Han tar derfor denne problemstillingen opp med statsråd Kristin Clemet i et skriftlig spørsmål til statsråden.
- Saken blir på mange måter enda verre når dette sees i sammenheng med de dårlige resultatene norske elever har å vise til i matte, fremholder Sortevik. Han peker også på at Norge har den laveste andelen realfagsstudenter i hele OECD- området.
Utfordrer regjeringen
- FrP tar derfor nå opp denne saken, og utfordrer statsråd Kristin Clemet på hvilke tiltak Regjeringen vil foreta seg for å endre situasjonen og sikre både nok og dyktige mattelærere til grunnutdanningen, avslutter Sortevik.
Spørsmålet som Sortevik har skrevet til statsråden:
"Gjennom media kommer det nå igjen sterke og tydelige signaler om en alarmerende mangel på mattematikklærere. Samtidig viser statistikk at Norge har den laveste andel realfagstudenter i hele OECD-området. Når andel realister som går til skoleverket også har sunket dramatisk og antall elever er stort og økende er det behov for radikale tiltak. Hva er regjeringens praktiske tiltak på kort og på mellomlang sikt for å endre denne situasjonen og sikre både nok og dyktige mattematikklærere til grunnutdanningen?"
