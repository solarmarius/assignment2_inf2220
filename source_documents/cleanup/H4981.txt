
09.08.01.:
PRESSEMELDING FRA SENTERPARTIET
Krafttak for frivillig kultur- og idrettsarbeid
Senterpartiet vil endre fordelingen av overskuddet fra Norsk Tipping for å styrke det frivillige kultur- og idrettsarbeidet.
Overskuddet fra Norsk Tipping utgjør vel 2.4 milliarder kroner. I dag fordeles dette likt til idretts-, kultur- og forskningsfornål.
Senterpartiet understreker at partiet er opptatt av å styrke forskningen, men mener at den offentlige forskningsinnsatsen skal finansieres direkte over Statsbudsjettet.
Senterpartiets nestleder, Åslaug Haga, gjør det klart at det er en prioritert oppgave for partiet å øke forskningsinnsatsen til gjennomsnittlig OECD nivå, slik Stortinget har bestemt.
Senterpartiets forslag om å ta forskning ut av tippemiddelfordelingen vil innebære at idrett og kultur får en økning på vel 800 millioner. Dette skal fordels likt mellom idrett og kultur. Åslaug Haga understreker at alle middlene skal gå til lokalt arbeid. Idrettsmiddlene skal fordelse til en ekstra innsats rettet direkte mot barn og unge og til opprusting og nybygg av lokale anlegg. For at idretten i større grad skal greie å holde på ungdom, må anlegg rustes opp og innsatsen må målrettes mot barne- og ungdomsgruppa, sier Haga.
Når det gjelder kulturmiddlene, skal disse brukes til en kraftig økning til frivillig organisasjonsarbeid.
Vi ønsker å gi et håndslag og en kraftig stimulans til det viktige lokale kulturarbeidet, sier Åslaug Haga. Som ønsker seg enda mer aktive kor, korps, danse- og amatørteatergrupper i hele landet.
