
Tirsdag 7. juli 1992
Kontantstøtte i praksis:
SIRDAL KOMMUNE HAR INNFØRT KONTANTSTØTTE
Sirdal i Vest-Agder er av de kommunene som har innført en prøveordning med kon-tantstøtte. I sitt møte 19. mars i år vedtok kommunestyret å gi 22000 kroner årlig skattefritt til småbarnsforeldre som velger å ikke benytte barnehagetilbudet. Pengene utbet-ales med 2000 kroner hver måned unntatt juli, og gjelder barn under to år som ikke opptar barnehageplasser. Ordningen trer i kraft fra høsten av.
Foreløbig har 27 foreldrepar signalisert at de er interesserte i den kommunale kontant-støtteordningen. Det tilsvarer omlag halvparten av barna i den aktuelle aldersgruppa, og ordningen er følgelig blitt en stor suksess.
Et enstemmig kommunestyre står bak det prinsipielle vedtaket om en kontantstøtte-ordning i Sirdal, selv om det forelå flere forslag til modeller for denne. Lengst gikk KrF og Venstre sitt forslag, som gikk ut på at foreldrene burde få 3000 kroner månedlig i tre år. Forslaget som ble vedtatt gir foreldrene 2000 kroner månedlig i to år.
Kontantstøtten blir ingen konkurrent til barnehagene i Sirdal, for kommunen allerede har 100 prosent barnehagedekning.
Ved siden av å gi småbarnaforeldre en mulighet til fritt å velge omsorgsform for
barna mens de er små, gir kontantstøtteordningen også en god sysselsettingseffekt. Arbeidsplasser blir frigjort ved at småbarnsforeldre søker permisjon i de to årene ordningen gjelder for, og gir plass for vikarer i denne perioden. Man kan derfor si at kontantstøtteordningen skaper nye arbeidsplasser for 22.000 kroner pr. år, sier kommunalpolitikere i Sirdal.
