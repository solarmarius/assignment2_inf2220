
19.08.2001
Hill-Marta Solberg
- Meningsløs sammenligning av regjeringer
Aftenposten har søndag 19. august en artikkel om antall ganger ulike regjeringer er blitt nedstemt i Stortinget. I fremstillingen vises det til at regjeringen Stoltenberg har blitt nedstemt flere ganger en Bondevik-regjeringen. - Det Aftenposten ikke nevner, er hvor mange saker og forskjellen i de saker de to regjeringene har lagt frem. Ingen regjering har fremmet så mange store og viktige saker i løpet av ett år som regjeringen Stoltenberg, sier Arbeiderpartiets parlamentariske leder, Hill-Marta Solberg i denne pressemeldingen.
Aftenposten har søndag 19. august en artikkel om antall ganger ulike regjeringer er blitt nedstemt i Stortinget. I fremstillingen vises det til at regjeringen Stoltenberg har blitt nedstemt flere ganger en Bondevik-regjeringen. - Det Aftenposten ikke nevner, er hvor mange saker og forskjellen i de saker de to regjeringene har lagt frem. Ingen regjering har fremmet så mange store og viktige saker i løpet av ett år som regjeringen Stoltenberg, sier Arbeiderpartiets parlamentariske leder, Hill-Marta Solberg.
- Mens Bondevik-regjeringen lot sakene ligge i skuffen fordi de ikke ble enige internt, eller de ikke torde å legge de frem i redsel for å bli nedstemt i Stortinget, har Stoltenberg-regjeringen lagt frem svært mange saker, mange av de er store og viktige reformer. Det går rett og slett ikke an å sammenlikne så forskjellige regjeringer, sier Solberg.
- Når en mindretallsregjering legger frem så mange store saker som Stoltenberg-regjeringen har gjort, er det helt naturlig at Stortinget foretar mindre justeringer. Bare i en av de store sakene har Regjeringen ikke vunnet frem, det var i saken om boligskatten, noe som ville ført til lavere skatt for 80 prosent av boligeierne. I andre store saker som for eksempel nasjonal transportplan, sykehusreformen, momsreformen, utbytteskatt, politireformen, delprivatisering av Statoil og salg av SDØE-andeler, er det bare blitt gjort mindre eller ingen endringer i Regjeringens opplegg, avslutter Solberg.
