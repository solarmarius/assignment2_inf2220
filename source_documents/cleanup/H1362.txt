
FREMSKRITTSPARTIETS
STORTINGSGRUPPE
Fra stortingsrepresentant Øyvind Vaksdal
BONDEVIK NEDPRIORITERER OLJESEKTOREN!
- Endringene i Regjeringen der kulturminister Anne Enger Lahnstein også skal ha styring med Olje- og energidepartementet i Marit Arnstads permisjonstid, er svært lite tilfredsstillende, sier Fremskrittspartiets olje- og energipolitiske talsmann Øyvind Vaksdal.
- Med de enorme utfordringer vi for tiden har innen oljesektoren med lave oljepriser og kraftig nedbemanning både hos oljeselskaper og leverandørindustri, ville det vært naturlig å hatt en statsråd på heltid til å styre et av våre viktigste departement.
- Jeg er svært skuffet over statsminister Kjell Magne Bondevik som nedprioriterer oljesektoren på denne måten, avslutter Vaksdal, som nå er redd for at dette skal medføre en del venstrehåndsarbeid i departementet.
