
Stortinget, 16. juni, 2000
FREMSKRITTSPARTIETS
STORTINGSGRUPPE
fra Stortingsrepresentant Øyvind Vaksdal
FREMSKRITTSPARTIET STØTTER LOSENE
- Fremskrittspartiet har stor forståelse for den frustrasjon som statslosene føler etter at de fra 1/1 2000 mistet sjømannsfradraget, slik at de tapte 19.600 kroner i nettoinntekt, sier stortingsrepresentant Øyvind Vaksdal (FrP).
Reaksjoner fra losene medfører nå store konsekvenser for cruisebåttrafikken langs norskekysten, slik presseoppslag de siste dager har vist.
Stortinget har i dag til behandling et forslag fra Fremskrittspartiet som lyder:
Stortinget ber Regjeringen gi statslosene full kompensasjon for bortfallet av sjømannsfradraget for statsloser.
- Jeg håper stortingsflertallet nå tar til fornuft og støtter dette forslaget slik at også losene får kompensasjon slik andre lignende yrkesgrupper har fått, avslutter Vaksdal, som også har tatt dette opp i Stortinget tidligere med arbeids- og administrasjonsminister Jørgen Kosmo.
