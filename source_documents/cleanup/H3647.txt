
03.01.01
Lisbeth Rugtvedt, SVs utenrikspolitiske talskvinne:
Sosialistisk Venstrepartis Pressetjeneste
Krever svar om uran
 Norske soldater som har tjenestegjort på Balkan må få tilbud om en helsesjekk. Målet med dette er å finne ut om de har vært utsatt for skadelige forurensning fra utarmet uran, sier SVs Lisbeth Rugtvedt
Lisbet Rugtvedt har sendt et skriftlig spørsmål til Utenriksministeren hvor hun ber om regjeringen å vurdere slike undersøkelser.
 Det er viktig at norske soldater blir undersøkt, men også at Nato rydder opp i den helseskadelige forurensingen de har påført blant annet Kosovo. Med det ansvaret som Nato har påtatt seg for sikkerhet i Kosovo, ser jeg det som naturlig at de også tar ansvaret for den risikoen slik forurensningen utgjør, sier hun.
Under konflikten i Kosovo benyttet Nato seg av ammunisjon med utarmet uran. NTB meldte i dag at seks italienske soldater som har tjenestegjort på Balkan har dødd av leukemi og landets statsminister ber Nato redegjøre for bruken av utarmet uran. I Finland har forsvarsledelsen allerede bestemt at soldater som har tjenestegjort i dette området skal undersøkes.
