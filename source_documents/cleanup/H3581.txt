
18.02.99
Øystein Djupedal, finanspolitisk talsmann i SV:
Sosialistisk Venstrepartis Pressetjeneste
Stortinget
Skandale at Fornebu selges til Fred. Olsen
- Arbeiderpartiet og Fremskrittspartiet må ta skylda for at Fornebu nå selges for en slikk og ingenting. Dette er kameraderi og en skandale at AP og FrP subsidierer Fred. Olsen med statlige midler, mener Øystein Djupedal, finanspolitisk talsmann i SV.
- IT-miljøene i Norge vil ikke at Fornebu skal bli et IT-senter, og jeg hører heller ikke et folkekrav om dette. Det er kun menneskene i "IT-Fornebu" som sammen med enkelte næringslivstopper, ønsker et slikt alternativ. Salget av Fornebu har blitt en farse hvor alle interessenter har interesser i hverandre.
- Det er ille at kapitalen har så stor makt at Ap og FrP setter egne venner foran de økonomiske interessene til staten. Hvis Fornebu skal brukes til noe innen utdanning, må institusjonene selv bestemme dette. Et IT-miljø på Fornebu vil virke negativt inn på IT-kompetanse i distriktene.
