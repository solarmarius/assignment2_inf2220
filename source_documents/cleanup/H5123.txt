
Hordalandslista
Valgprogram 2001
Hordalandslista bygger på den norske kulturarv basert på demokrati, vestlige rettstanker og markedsøkonomi. Hovedfundamentet i vårt samfunnssyn er troen på og respekten for den enkeltes egenart og retten til å bestemme over eget liv og eiendom!
Hordalandslista fastslår at det offentlige gjennom alt for høye skatter og avgifter legger beslag på en for stor del av folks inntekt, og at et for omfattende offentlig byråkrati gjennom sin detaljstyring legger en demper på den enkeltes initiativ og tiltakslyst. !
Hordalandslista vil ha økt frihet for enkeltmennesket med brukerne i sentrum!
Hordalandslista for hordalendingar!
Ditt Demokratiske Alternativ
Frihet for lavere skatter, mindre byråkrati og frie demokratiske organisasjoner
Mål: Hordalandslista vil arbeid for sterk reduksjon av skatter og avgifter!
Hordalandslista (HL) mener at mer av nasjonen Norges formue og inntekter skal tilfalle den enkelte. HL vil kjempe mot offentlig/politisk maktovergrep som detaljstyrer våre liv og tar fra oss våre penger, med alt for høye skatter og avgifter og meningsløse lover og forskrifter. HL vil ha større personlig frihet med ansvar for egne handlinger.
Hordalandslista vil arbeide for:
· At de første kr. 150.000,00 av personinntekten skal være skattefri (bunnfradrag)
· Sterk reduksjon av statlig og kommunalt byråkrati samt økt bruk av konkurranse innen offentlig tjenesteproduksjon. Slik frigjøres mye arbeidskraft til sektorer som trenger nye arbeidstakere i fremtiden.
· Omlegge skattesystemet for å gjøre våre sjøfolk konkurransedyktige med utenlandske sjøfolk.
· Arbeide mot innskrenkinger av allemannsretten til fri ferdsel og bruk av sjø og land, og med det bl.a. ha fritt fiske i sjøen til eget bruk for folk flest
· Demokrati og demokratiske prosesser i det politiske og det frie organisasjonsliv.
Frihet i helsepolitikken
Mål: Et helsesystem tilpasset pasientene sine behov, ikke omvendt!
Hordalandslista (HL) arbeider for øke bevilgninger og systemedndringer på driften av helsetjenester for å få avvilet helsekøene. Om nødvendig øke kjøp av operasjons- og behandlingskapasitet i utlandet. Vi vil at et best mulig helsetilbud til innbyggerne skal ha høyeste prioritet. HL vil arbeide for å øke bevilgningene til sykehusene i Hordaland.
Helsesektoren må byggest ut i samsvar med medisinsk utvikling, folketalet og endringer i alderssammensetning. Lovfestede offentlige tannhelsetjenseter må kjøpes hos private tannleger og spesialister. HL ser det som svært viktig å øke innsatsen for rusmisbrukerne. Overdosedødsfallene i landet har nesten en epidemilignende økning.
Hordalandslista vil arbeide for:
· Å gi innbyggerene trygghet for helse, omsorg og en verdig alderdom. Fornying av helsesektoren, ved at pengene følger pasienten. Brukermedvirkning u styrene for sykehusforetakene er selvsagt.
· Lovfestet rett til helsetjenester også tannhelsetjenester, betalt av folketrygden.
· Fritt sykehusvalg, også valg av fritt lokalsykehus/institusjon uavhengig av vedtatte sektorgrenser
· Fullføre eldresatsingen med gjennomfæring av enkeltromreformen, nye sykehjemspplasser og flere omsorgsboliger.
· Styrke tilbudene innen barne- og undomspsykiatrien.
· Sterk økning av bevilgninger til rusomsorgen, itvide metadon/subutex tilbudet for hardt belastede narkomane, samt økt satsing på forebyggende tiltak og ettervernet som i dag er nesten totalt fraværende i kommunene.
· At rusmisbrukere behandles som syke mennesker, ikke kriminelle.
· Arbeide for likebehandling ved ambulansetjenestens akuttberedskap md responstid maks 25 minutt for alle innbyggere.
Frihet i kommuneøkonomien
Mål: Hordalandslista vil arbeide for at kommunene har en økonomi som gir mer lokal selvstyring. Med det styrkes lokaldemokratiet og interessen for politisk arbeid nær brukerne øker.
Hordalandslista vil arbeide for:
· Dersom staten pålegger primærkommunene og fylkeskommunen nye oppgaver må det følge tilstrekkelig med ressurser med, slik at oppgavene kan løses forsvarlig.
· Sterk reduksjon av offentlig byråkrati og økt bruk av konkurranse innen offentlig tjenesteproduksjon.
· JA - kommune i løyvesaker og sterk reduksjon av offentlig byråkrati.
Frihet er avhengig av et solid og trygt forsvar
Mål: Hordalandslista mener at bare et sterkt norsk forsvar vil styrke den NATO - solidariteten som vår sikkerhet er avhengig av.
Hordalandslista vil sterkt motarbeide ytterligere svekkelse av det norske firsvar, og særlig på Vestlandet . Vi ser det som helt avgjørende for Norges sikkerhet å ha en god sikring av våre olje- og gassrelaterte installasjoner til lands og til havs.
Frihet for skole, utdanning og forskning
Mål: Hordalandslista (HL) vil utvikle en skole/utdanningsinstitusjon som er fri, fremsynt og kunnskapsbasert til beste for elevene som skal møte fremtidige utfordringer i samfunnet.
Hordalandslista vil vektlegge at alle mennesker og yrkesvalg er like mye verd! Dagens utdanningssystem er i dag sterkt sentralstyrt , og ser ut ti å legge hovedvekt på sosial øving fremfor formidling av kunnskap. HL arbeider for et utdanningssystem som tar vare på den enkelte eleven sin valgfrihet og individuelle opplæringsbehov.
Hordalandslista vil arbeide for:
· Direkte statlig finansiering ved at pengene følger eleven/studenten; stykkpris finansiering. Slik blir eleven en inntekstskilde for skolen/utdanningsinstitusjonen.
· Fritt skolevalg for elevene samt gi skolen/utdanningsinstitusjonen selvstyring med økonomisk ansvar. Intensivere samarbeidet mellom næringsliv og skole, og i større grad overlate yrkesopplæringen til næringslivet. Legge høy vekt på den enkeltes elev ønsker og samfunnets behov for arbeidskraft.
· Endringer av reform-94, særlig den yrkesrettede delen som for mange er teoretisk opplagt, med en tredje veg der en kan ta yrkesrettet utdanning i bedrift.
· Basere opptak på karakterer, eksamensresultat eller opptaksprøve som er relevant for studieretningen, samt arbeide mot kvotering ved opptak basert på kjønn, alder bosted, rase, religion, kultur eller etnisk opphav.
· Private skoler skal ha samme retter som de offentlige skolene.
· Styrking av lærerlønnen, samt åpne for differensiering basert på dokumenterbare pedagogiske prestasjoner. HL vil gi skolene større frihet til å benytte lærerens tid til undervisning i stedet for møtevirksomhet.
· Styrke faglig undervisning spesielt i realfag i grunnskolen og den videreg. Skolen.
· Å opprettholde grendeskolene.
· Studiefinansieringen må ligge på et levelig nivå. Blir en ferdigutdannet før normert tid skal dette belønnes med at deler av studielånet omgjøres til stipend.
· Forsere byggingen av nytt studentsenter i Bergen.
· Frigjøre forskere fra elementær undervisning ved våre universiteter, slik at de kan konsentrere seg om vitenskaplig arbeid samt veilede doktorgradstudenter og hovedfagstudenter.
Frihet for næringslivet, inkl. landbruk og fiskeri
Mål: Vektlegge en fremtidsrettet, konkurransedyktig, verdiskapende, fritt, selvstendig, vekstkraftig og lønnsomt næringsliv, og med det trygge arbeidsplasser!
Hordalandslista (HL) vil arbeide aktivt for at Hordaland også i fremtiden skal være det ledende eksportfylke i landet, og med det sterkt kunne bidra til grunnlaget for aktiviteten i andre deler av samfunnslivet. HL vil spesielt forbedre rammevilkårene til små og mellomstore bedrifter, som er bærende både i lokalt og nasjonalt næringsluv. Et fritt selvstendig og vekstkraftig næringsliv som vi alle er avhengig av får vi bare om bedriftene får beholde mest mulig av sin verdiskapning.
Hordalandslista vil arbeide for:
· En sterk sanering og forenkling av offentlig byråkrati, lovverk og skjemavelde, samt legge til rette for raskere behandling av søknader.
· Skatte- og avgiftsnivået må reduseres. Den arbeidsgiverdrepende delingsmodellen må erstattes med en uttaksmodell. Arbeidsgiveravgiften må reduseres.
· Å motarbeide særskatt-legging av næringslivet, også kalt bl.a. eiendomsskatt.
· Frem til konsesjonsloven i landbruket er opphevet, praktisere en liberal politikk i fradelingsaker samt løyve til kjøp av deltids - og hobbybruk og utskilling av tomter.
· Oppheve omsetningsmonopolet til landbrukssamvirket.
· Oppheve konsesjonslovene innen fiskeri og oppdrettsnæringen. Liberalisere deltakerloven, samt oppheve råfiskloven og med det, omsetningsmonopolet for fisk.
· Arbeide for å oppheve antidumpings tiltak mot norsk lakseeksport.
· At milliardbeløpene til ulike næringsfon av skattebetalernes penger som i dag satses på næringsutvikling i offentlig regi, SND, heller bør benyttes til hele næringslivet i form av lavere skatter og avgifter samt strekt redusert byråkrati.
· Innføre like konkurransevilkår mellom privat og offentlig sektor.
Frihet med gode kommunikasjoner
Mål: Hordalandslista vil forsterke satsingen på kommuniksajoner i hele Hordaland fylke med flere fastlandssamband, økt satsing på utbygging av veinettet, oppjustere veistandarden, fornye ferjematriellet, forsere rassikringsarbeidet, forsere trafikksikringsarbeidet samt satse på gode havneforhold.
Det viktigste tiltaket for å opprettholde bosettingen og et livskraftig næringsliv i distriktene er best mulige kommuniasjoner generelt og et tjenlig veinett spesielt.
Hordalandslita vil arbeide for:
· Betydelig økning av statlige bevilgninger til nybygg, oprustings- trafikksikrings - og rassikringstiltak samt statlig finansiering alternativ seiligled til Bergen.
· Nei til økt bruk av bompenger. Skal bompenger innføres, skal det være til klart definerte prosjekt, avklart med folkeavstemming og avsluttes når prosjektet er nedbetalt.
· Nei til restriksjoner på kjøring, som rushtidsavgift og piggdekkavgift.
· Bl.a. prosjekt som: Hardangerbro, ferjefritt samband øst - vest med lang Jondalstunell, fullføre kyststamvegen, ferjefritt samband Bergen - Haugesund.
· Videre utredning av ny flyplass i Sveio.
· Konkurransestimulere tilbudet på kollektivtransport.
· Nedkorte reisetiden på Bergensbanen samt forsere sikringsarbeid og vedlikehold.
· Å snarest utrede og kvalitetsikre planen om bygging av jernbanelinje over Haukeli, .med Høyhastighetstog kan gi reisetid Bergen - Oslo på ca. 2,5 timer.
· Gratis ferjer som naturlig del av veinettet.
Frihet gir en trygg familipolitikk
Mål: Hordalandslista vil sikre barn og unge trygge, gode oppvekstvilkår.
Hordalandslista (HL) vil sette familiepolitikken i fokus. HL er overbevist om at en god familiepolitikk med engasjerte, ansvarsbevisste omsorgspersoner samt engasjerte lærere i skolen også gir grunnlaget for en god kriminalpolitikk. Vårt forslag om skattefritak på første kr.150.000 ,00 vil bidra sterkt til bedring av familieøkonomien for lavtlønnede, enslige forsørgere, barnefamilier og pensjonister. Skattefradraget vil graantert bidra til å gi de 70 000 barn og unge i landet som lever på og under fattigdomsgrensa et reelt løft.
Hordalandslista vil arbeide for:
· På sikt samle all statlig støtte til barn i et sterkt øket barnetrygsm for å sikre familiene frihet til egen valg av barnepass.
· Trygge gode nærmiljø som gir barn og unge gode oppvekstvilkår.
· Likebehandling av offentlige tilskudd til private og offentlige barnehager.
· Styrke barnevernstjenesten.
· Ektefelledelt pensjonsfordeling.
· At ekteskap ikke skal medføre avkorting av pensjoner.
Frihet for retten til et bedre miljø
Mål: Hordalandslista vil arbeide for at fremtidige generasjoner skal ha et godt livsgrunnlag i et godt miljø, og med denne målsetting sette fokus på reell miljøsatsing!
Miljølovverket sin viktigste oppgave i samfunnet må være å hindre skade på andre sine liv, privat og offentlig eiendom eller felles goder som ren luft og rent vann.
Hordalandslista vil arbeide for:
· Miljøbevissthet skal lønne seg, dvs. forurenser skal betale. HL er mot særnorske miljøavgifter som bare resulterer i sterkt svekket konkurranseevne for norske bedrifter.
· Styrke oljevernberedskapen i fylket, samt utvide overvakningen av skipstrafikken med utviding av Fedje - sentralen sitt ansvarsområde.
· Reduserte avgifter på miljøvennlige varer og tjenester fremor å øke avgiftene på forurensende varer og tjenester. For eksempel fjerne avgifter på piggfrie dekk.
· Kildesortering må ikke benyttes som begrunnelse for å kreve høyere avgifter.
· Alle miljøskattene staten krever inn skal være reelle og investeres i miljørettet forsking og tiltak. For eksempel bør noe av CO2 avgiften på bensin og diesel brukes til tiltak for kollektivtrafikk.
· Rask utbygging og statlig finansiering av hovedledningsnett for distribusjon av gass.
Frihet i et tryggere samfunn
Mål: Hordalandslista vil arbeide for et tryggere samfunn der forbryteren er den eneste som skal kjenne seg utrygg.
Grunnlaget for rettstaten er å bevisstgjøre det enkelte menneskets ansvar for egne handlinger. Basis for kriminalpolitikken skal være å gjøre det tryggere for folk flest å ferdes fritt. HL vil særlig arbeide for å begrense vaneforbryteres bevegelsesfrihet. Innsatsen for å bekjempe narkotikasmugling må intensiveres.
Hordalandslista vil arbeide for:
· Øke innsatsen for å stoppe narkotika- volds- og sedelighetskriminalitet.
· Nei til kvantumsrabatt på soning ved narkotika- volds- og sedelighetskriminalitet.
· At kriminelle skal få en rask dom og en hurtig straffesoning.
· Å intensivere kampen mot narkotika smugling og narkolanger.
· Strengere straffereaksjoner for narkotika- volds- og sedelighetskriminalitet.
· Vilkårene for prøveløslatelse må innskjerpes.
Frihet uten rassisme
Mål: Hordalandslista mener at alle mennesker er like mye verd. Hordalandslista tar avstand fra enhver form for rasisme basert på kultur, religion, rase eller etnisk opphav.
Frihet for et fritt kulturliv
Mål: Hordalandslista sinn grunnholdning er at kulturaktiviteter og kulturtilbud skal være mest mulig fri for byråkratisk og politisk styring. Kultur må i hovedsak byggest på entusiasme og personlig engasjement.
Offentlig støtte til kulturtiltak bør helst gå til anlegg, bygninger og større investeringer, minst mulig til drift. Støtte til drift bør prioriteres til barn, unge og funksjonshemmede. Drift og vedlikehold av kulturhistoriske minnesmerke er det offentliges ansvar.
Hordalandslista vil arbeide for:
· Prioritere offentlig stønad til frivillige lag og organisasjoner som engasjerer barn, unge og funksjonshemmede.
· Å støtte kulturtiltak som tiltrekker seg publikum, fremfor kostnadskrevende kulturtiltak som få benytter.
· At kulturinstitusjonene i større grad enn i dag blir selvfinansierende, med minst mulig styring/innblanding av offentlige ansatte og /eller byråkrater!
· Spillemidlene går uavkortet til idrettsformål.
Frihet til å organisere en god innvandring- asylsøker - og flyktningepolitikk
Mål: Hordalandslista går inn for å ta imot 1000 kvoteflyktninger årlig.
Hordalandslista ser det som helt nødvendig for en god integrering å ikke ta imot flere flyktninger og asylsøkere enn vi greier å integrere i det norske samfunn og arbeidsmarked på en god og trygg måte.
Hordalandslista vil arbeide for:
· Kommunene skal selv bestemme om de vil ta i mot flyktninger og asylsøkere.
· Å legge til rette for å gi flyktninger og asylsøkere grunnleggende norskkunnskap og kunnskap om norsk kultur samt norske samfunnsforhold, noe som utvilsomt er den beste hjelp for vellykket integrering. Flyktninger og asylsøkere må være villig til å reise tilbake til sine hjemland så snart forholdene er trygge nok.
· God norskkunnskap kreves for å innvilge norsk statsborgerskap.
· Arbeidsinnvandring gjøres avhengig av at en kan presentere en arbeidskontrakt.
Frihet til u-hjelp
Mål: Hordalandslista vil yte humanitær hjelp til mennesker som rammes av katastrofer.
Hordalandslista vil arbeide for:
· Katastrofehjelp må ytes gjennom anerkjente humanitære organisasjoner. Folk som er på flukt på grunn av krig eller katastrofer kan best hjelpes i nærområdene. Slik kan vi hjelpe 10 ganger flere enn om vi henter disse til Norge.
· Å avvikle dagens form for u-hjelp.
Hordalandslista kan love om Du gir oss din stemme å være sterkt tilstede i lokal, fylkes og stortingspolitikken i fremtiden. Vi er mange erfarne tillitsvalgte og folkevalgte. Bl.a. har vi 6 fylkestingrepresentanter og et stort antall kommunestyrerepresentanter. Vi er i full gang med å etablere det nye demokratiske Frihetspartiet. Ta kontakt med oss! Godt valg!
