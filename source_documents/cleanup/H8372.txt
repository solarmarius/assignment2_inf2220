
11.5.2004
Stortingsrepresentant Inger S. Enger (Sp)
Forslag om ny el-avgift i næringslivet: Heller dansk enn svensk modell
Regjeringen foreslår i revidert nasjonalbudsjett å gjeninnføre el-avgift i næringslivet etter en såkalt svensk modell. Senterpartiet er fornøyd med at Regjeringen foreslår å gjeninnføre el-avgift, fordi dette gir forutsigbare rammevilkår for alternativ energi. Senterpartiet mener likevel at den danske modellen er best.
?Hovedsaken er å gjøre alternativ energi, slik som bioenergi og fjernvarme, konkurransedyktig innenfor næringslivet. Det er derfor særlig bruk av strøm til oppvarming som trenger el-avgift. Det er ikke nødvendig å avgiftsbelegge strøm som brukes direkte i produksjon, sier Senterpartiets energipolitiske talskvinne Inger S. Enger. Denne innretningen har den danske modellen for el-avgift. Den svenske avgiftsmodellen gir et unødvendig høyt avgiftsnivå for næringslivet.
