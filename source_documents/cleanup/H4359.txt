
fredag 7. april 2000 19:04:12
Stortingsrepresentant May Britt Vihovde:
- Skjær ned på a-etaten
- Arbeidsmarkedsetaten er overhodet ikke tilpasset behovene i dagens arbeidsmarked, sa stortingsrepresentant May Britt Vihovde på Venstres landsmøte i Ulvik i dag.
- Dagens a-etat bruker det meste av ressursene på å formidle velkvalifisert arbeidskraft i konkurranse med private bedrifter som tilbyr akkurat de samme tjenestene. Jeg kan ikke se noen grunn til at staten skal bruke ressurser på denne oppgaven, sa Vihovde.
Derimot bør det på en langt mer effektiv måte settes inn ressurser på å hjelpe de som har behov for et støtteapparat for å komme tilbake på arbeidsmarkedet. Vi må bryte ned skillet mellom arbeidsformidling, trygdeetat og sosialtjenesten. Disse må erstattes med samordnete offentlige service-kontorer som hjelper flest mulig tilbake på arbeidsmarkedet, selv om de ikke har evne eller funksjonsmuligheter til å stå i full jobb.
Det gir økt livskvalitet og verdighet for den enkelte, samtidig som samfunnet vil trenge alle bidrag for å møte den titagende mangelen på arbeidskraft i Norge.
