
14.05.03
Magnhild Meltveit Kleppa (Sp)
Positivt av Regjeringa, men er det vilje til å fylgja opp ?
Regjeringa sine tankar om å gje kommunane ein friare økonomisk kvardag, ved å redusere dei øyremarka tilskota er gode nyhende, seier Senterpartiets Magnhild Meltveit Kleppa, leiar i kommunalkomiteen.
Utfordringa blir no å lyfta inntektene til kommunane slik at dei er i stand til å løysa oppgåvene sine. Her har Regjeringa ikkje vist vilje til å fylgja opp, seier Kleppa.
For Senterpartiet har lokal handlefridom vore ei kampsak. Det er i den einskilde kommunen vi finn den beste kompetansen i forhold til å gje innbyggjarane eit tilpassa tilbod. Eit for rigid regelverk har i mange høve tvinga kommunane til investeringar det strengt tatt ikkje har vore behov for, seier Kleppa.
Forutsetninga for at dette no skal lykkast er at kommuneøkonomien vert styrka. Hovudproblemet i dag er at kommunene har for lite pengar, og må kutta i viktige velferdstilbod. Her stolar eg ikkje på Regjeringa. På det området har dei svikta totalt så langt, avslutter Kleppa.
