
Sp
Sp-leder Åslaug Haga om den lange valgkampen:
SENTERPARTIETS LANDSTYREMØTE
9. OG 10. OKTOBER 2004, VETTRE HOTELL, ASKER
- Grønne krav til ny regjering
i forhandlinger om ei ny regjeringsplattform. At forhandlingene gir en ny politisk kurs som er tilstrekkelig grønn vil avgjøre om vi skal inn i regjering eller ikke, sa Senterpartileder Åslaug Haga til partiets landsstyremøte som er samlet på Vettre i Asker.
- Den styrken velgerne gir oss vil avgjøre om Senterpartiet skal delta
- Regjeringsforhandlingene må sikre en ny politikk for næringsliv, samferdsel, kyst og bygd. En ny politikk for lokal velferd hvor det er balanse mellom de oppgavene kommunen har og de pengene de har til rådighet og en ny politikk for frivillighet, idrett og kultur. Senterpartiet går ikke i regjering for samarbeidets skyld. Skal vi inn i regjering er det for å løfte de prosjektene vi går til valg på, sa Haga.
- Et avgjørende bidrag til en sentrum-venstreregjering vil også være at vi holder Arbeiderpartiet i sjakk i EU-saken. Så lenge Senterpartiet sitter i regjering er nei-folk trygge, sa Åslaug Haga til Senterpartiets landsstyre.
- Vi elsker et Norge med livskraft og optimisme i tusenvis av nærmiljøer - langs kysten, på bygdene og i byen. Et Norge hvor folk tar del i beslutningene som angår dem i små og nære kommuner. Hvor eldreomsorgen er tilpasset at de eldre har ulike omsorgsbehov i ulike faser, hvor lærerne har tid til å utfordre de flinke og få med de svake. Vi elsker det Norge hvor de økonomiske forskjellene er små, vi elsker det miljøbevisste og internasjonalt solidariske Norge. Det er dette Norge vi elsker vi skal ut i valgkamp og be om velgernes tillit til å videreutvikle, sa Haga.
- Senterpartiets vil de neste fire åra bidra til ny optimisme langs kysten og i bygdene så folk kan leve ut den grønne drømmen slik at by og bygd kan samhandle og gjøre hverandre gode. Vi vil skape en aktiv og målrettet næringsutvikling og bygge Europas råeste infrastruktur. Vi skal bidra til at vi tar oss råd til en god skole og en verdig aldreomsorg i hele landet gjennom en styrket kommuneøkonomi. Vi skal legge grunnlaget for den moderne frivilligheten gjennom satsing på idrett, kultur og et nytt lovverk for frivillig sektor. Disse tre store løftene vil Senterpartiet gjennomføre i neste stortingsperiode, sa Åslaug Haga.
