
Stortinget, 12. mai, 2000
FREMSKRITTSPARTIETS
STORTINGSGRUPPE
Fra Per Ove Width (FrP), medlem av Forsvarskomiteen
FORSVARSBUDSJETTET IGJEN BRUKT
SOM SALDERINGSPOST
Regjeringen kutter 500 mill. kroner på allerede vedtatte og forpliktende investeringer i forsvarsbudsjettet for år 2000. - Dette kan påføre Forsvaret store erstatningskrav for brutte kontrakter, frykter stortingsrepresentant Per Ove Width (FrP).
Regjeringen utsetter vedtatt innkjøp av høyst påkrevde nye kampfly. - Til tross for dette sier Regjeringen : kampfly vil fortsatt være høyt prioritert i det norske Forsvaret!. Begrunnelsen er påvente av en vurdering av kampflyvåpenets rolle i Kosovo! Men den evalueringen er da allerede gjennomført og dette kan ikke oppfattes som noe annet enn beslutningsvegring. Likeledes utsetter man byggingen av nye MTB'er til tross for at Arbeiderpartiet var med og bevilget penger til dette etter sterke advarsler fra Fremskrittspartiet. For å opprettholde virksomheten ved UMOE Mandal i påvente av evt. bygging, vil Regjeringen bruke 25 mill. kroner av forsvarsbudsjettet til dette, forklarer Width.
- Kuttet i forsvarsbudsjettet blir således 525 mill. kroner, avslutter Per Ove Width.
