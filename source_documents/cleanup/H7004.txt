
28.04.03
May Britt Vihovde, finanspolitisk talskvinne i Venstre
Gjennomslag for krav om momsfritak for tannleger
May Britt Vihovde, finanspolitisk talskvinne i Venstre, er godt fornøyd med gjennomslag for endring i merverdiavgiftsloven slik at det ikke kreves merverdiavgift på vederlag for utleie av utstyr og tjenester som ytes mellom selvstendig næringsdrivende tannleger i samme praksis. ­ Dette er en sak vi i Venstre har vært opptatt av og jobbet for lenge, vi er derfor fornøyd med Finansministerens beslutning sier, Vihovde som er saksordfører for denne saken i Stortinget.
­Dette vil bety lavere kostnader og mindre byråkrati for alle de tannleger som operere en praksis i samarbeid. Vi regner med at det også vil forhindre prisøkningen på tannhelsetjenester, som Tannlegeforeningen varslet tidligere i år, sier May Britt Vihovde.
I et brev til Stortinget datert 28.04.03 Bekrefter Finansminister Per Kristian Foss at han ønsker å følge opp forslagene i dokument 8:95 (2002-2003) fra Frp om de nevnte endringer i merverdilovgivningen. Vihovde er imidlertid enig med Finansministeren i at Frps forslag må bearbeides. Finansministeren lover å tilbake med et konkret forslag i budsjettet for 2004 og vil i mellomtiden etablere en begrenset unntaksordning.
