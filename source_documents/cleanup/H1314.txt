
7.10.99
FREMSKRITTSPARTIETS
STORTINGSGRUPPE
fra Stortingsrepresentantene Øyvind Korsberg, Harald T. Nesvik og Vidar Kleppe
Fremskrittspartiet vil opprette et fond
for leting etter savnede på havet!!!
Stortingsrepresentantene Øyvind Korsberg, Harald T. Nesvik og Vidar Kleppe er svært misfornøyd med den fremdrift som det legges opp til fra regjeringens side med å opprette et fond for leting etter savnede på havet.
Det virker som om regjeringen ikke er i stand til å skjønne hvilke enorme belastninger mange pårørende får av å gå i det uvisse om hva som er skjedd med ens nærmeste. sier Øyvind Korsberg.
Disse stortingsrepresentantene har på bakgrunn av dette tatt initiativ til at Fremskrittspartiet i forbindelse med sitt forslag til statsbudsjett for år 2000 oppretter et fond på 20 millioner kroner til søk etter savnede på sjøen.  Fremskrittspartiet har stor forståelse for at de som har mistet sine kjære på sjøen også har et behov for å ha en grav å gå til på lik linje med andre borgere i dette land, sier Harald T. Nesvik.
 Jeg er rystet over regjeringen Bondeviks manglende fremdrift og initiativ i saken som ikke er i nærheten av lovnader som bl. a er gitt fra regjeringshold gjentatte ganger. avslutter Vidar Kleppe.
