
FINNMARK KRISTELIG FOLKEPARTI
PROGRAM FOR FYLKESTINGSPERIODEN 2003-2007
1. KrF vil: EN FAST VERDIFORANKRING
Verdivalg
KrF vil at vår og kommende generasjoner skal bygge på det kristne menneskesynet, nestekjærlighetsbudet, tjenesteoppdraget og forvalteransvaret slik dette fremkommer av Guds ord.
Verdipolitikk i møte med framtiden
KrF vil møte det moderne samfunn med åpenhet og tro på at det nytter å påvirke i en positiv retning. Våre svar på utfordringene er basert på særlig 5 viktige prinsipper eller grunnsteiner:
* Kristne grunnverdier som understreker respekten for enkeltmennesket.
* Mangfold, vidsyn og kulturelle røtter er viktig for oss.
* Familien og de nære menneskelige fellesskapene betyr mye for oppvekstmiljøet og står sentralt i arbeidet med å bygge et stabilt og trygt samfunn.
* Omsorg for svake og vanskeligstilte mennesker i vårt samfunn og i verden omkring oss.
* Sikre fundamentale menneskerettigheter som rettssikkerhet, frihet til å tro og tale.
Kristendommen inneholder gode livslover og leveregler både for den enkelte og for samfunnet. Kr.F ønsker et samspill mellom det offentlige og private ansvar i samfunnsbyggingen.
2. KrF vil arbeide for: GYLDNE RØTTER OG TILHØRIGHET TIL FINNMARK.
I årtusener har det levd folk i vår nordligste landsdel - langs kysten, ved fjorden og på vidda. Her har vi våre røtter, og her skal vi bygge og utvikle gode lokalsamfunn for de som kommer etter oss.
Vår visjon om "det gode Finnmark" vil vi låne fra verdiutvalgets formulering:
"Ungdom og unge familier i etableringsfasen velger Finnmark som bo- og arbeidssted, og blir her. Fylket har trygge arbeidsplasser. Innbyggerne har gode muligheter til selvrealisering, jobbkarriere og fritidsaktiviteter i en unik finnmarksnatur. Fylket har gode levekår og god tilgang på private og offentlige tjenester. Befolkningen har en sterk identitet og respekt for hverandres kulturer. Dette sikrer hovedtrekkene ved bosettingsmønsteret i Finnmark"
I framtidens Finnmark utnyttes våre menneskelige og naturgitte ressurser på en måte som gir arbeidsplasser der folk bor. Det kulturelle mangfold er en berikelse - ikke en trussel.
KrF ønsker å legge til rette for at finnmarkingen fortsatt skal ha rom for aktivitet og næring, men det må skje ut fra hensyn til naturen og miljøet som omgir oss. De kommende generasjoner skal ha samme mulighet som oss til å oppleve dette.
KrF vil:
* At nærmiljøene brukes for å skape engasjement og arena for påvirkning
* Et desentralisert bosettingsmønster
* At den tradisjonelle livsform i Finnmark med høsting og lokal tilpassing synliggjøres og verdsettes
* At kunnskap om Finnmarks kultur og historie blir integrert i undervisning på alle nivå i utdanningssystemet
3. KrF vil: FYLKESKOMMUNEN SOM UTVIKLINGSAKTØR
Et folkevalgt regionalt ledd:
Fylkeskommunen er under press. Mange vil legge ned fylkeskommunen. KrF vil ikke det. KrF vil ha folkevalgt styring også på regionalt nivå. KrF vil og arbeide for å øke folkevalgte styring blant annet over de mange regionale statlige forvaltningsledd og foretak.
Finnmark som regional utviklingsaktør:
Fylkeskommunen er gitt rollen som utviklingsaktør. Dette betyr at fylkeskommunen er gitt et større ansvar for utviklingen i vår region Fylkeskommune har fått ressurser og redskaper for denne rollen.
KrF har som mål å bruke denne rollen til å utvikle et mer attraktivt og fremtidsrettet Finnmark med vekt på næringsutvikling
Ny rolle - krever ny måte å arbeide på:
Fylkeskommunen må endre sin forvaltnings- og beslutningsrolle. Som utviklingsaktør er samspill, partnerskap, prosesser, medvirkning, kreativitet, utviklingskompetanse viktigere en saksbehandler- og beslutningskompetanse. KrF vil at fylkeskommunen organiserer utviklingsarbeidet på en ny måte, både administrativt og politisk.
KrF vil samarbeid og vil at fylkeskommunen skal spille ...
På lag med næringslivet:
Viktig i et utviklingsarbeid står arbeid for alle . KrF vil prioritere næringsutvikling. Det blir viktig å ta vare på det beste i våre eksisterende næringer. Like viktig er å vektlegge nyskaping og omstilling. I dette arbeidet må fylkeskommunen arbeide på lag med næringslivet, og knytte dette opp i medvirknings- og prosessarbeidet både formelt og reelt.
På lag med kommunene:
Våre 19 kommuner er fylkeskommunens viktigste medspillere. Fylkeskommunen må utvikle metoder og prosesser hvor kommunene reelt og formelt får delta i utviklingsprosesser . Kommune må og få delta i forarbeidet knyttet til tildeling av utviklingsressurser.
* Fylkesplanen må utvikles til et sterkere styringsredskap for fylkeskommunen og for samfunnsområder det er nødvendig å se på tvers av kommunegrenser. Dette uten å gjøre fylkeskommunen til noen "overkommune"
* Kommunene må gis en formell og reell plass i planarbeidet
* Fylkeskommunen må delegere og videreformidler en del av utviklingsarbeidet ut i kommunen eksempelvis gjennom kommunale næringsfond
* Fylkeskommunen må støtte opp om den regionaliseringen en ser på kommunenivå i fylket.
På lag med FOU-miljøet:
Kunnskap og kompetanse er viktig i alt arbeid med nyskaping og omstilling. Fylkeskommunen må ha et særlig ansvar med:
* Forplikte seg til slik at vårt regionale FOU-miljøet får styrke og bygge seg opp og gis en sentral rolle i utviklingsprosesser.
* Bidra , stimulere og kreve at FOU-miljøet er opptatt av og frembringer resultater på områder som er viktig for Finnmark.
På lag med landsdelen:
* Gjennom samarbeid i Landsdelsutvalget. Finnmark må her fokusere på at saker fra fylket får større fokus.
* Gjennom et strukturert samarbeid med de andre fylkeskommuner i landsdelen, og hvor arbeidet med Troms prioriteres.
På lag med Barentsregionen
* KrF vil at Finnmark ivaretar og videreutvikler pådriverrollen i Barentssamarbeidet
På lag med Sametinget
* Styrket samarbeid mellom fylkeskommunen og Sametinget.
* En til to fellessamlinger mellom fylkesutvalget og sametingsrådet i en valgperiode. Det samme bør det være mellom Fylkestinget og Sametinget.
KrF vil arbeidsplasser og aktiv næringsutvikling ...
Et allsidig og robust næringsliv
er grunnlaget for bosetting, velferd og positiv utvikling. Full sysselsetting og allsidige jobbtilbud i nærmiljø og bygd må stå som mål for all politikk.
Finnmark og naturressurser
Finnmark sterkeste side er rike naturresurser: Fiskeri, havbruk, mineraler, olje og gass. Det er den samme naturen som også er vårt sterkeste trekkplaster for turister og grunnlaget for landbruk og reindrift.
* I forvaltning av disse naturressursene må regionen få større ansvar og medinnflytelse.
* Fylket er i altfor stor grad en råstoffleverandør. Det må innsats til ialle ledd for at en større andel av verdiskapningen skjer lokalt og regionalt.
* Sammen med kommunene må fylkeskommunen legge stor vekt på å utvikle attraktive lokalsamfunn og god infrastruktur som er med på å bidra til at arbeidsplasser sikres og skapes.
* Utvikling av etablerere og entreprenørskap er viktig for nyskaping. Fylkeskommunen må legge stor vekt på opplæring, økonomiske virkemidler, nettverk og prosesser for å få fram disse sider i de ulike lokalsamfunn.
* Kvinner og ungdom er viktige satsingsgrupper.
Primærnæringene
Fiskeri, jordbruk og reindrift er hovedgrunnlaget for bosetting i fylket.
KrF vil ha økt fokus på at disse viktige og tradisjonsbærende næringene får utviklingmuliheter i en tid med økt globalisering.
De nye næringene
Avstand er ikke lenger et avgjørende hinder for mange av de nye næringene. Forutsetning er at kompetanse, bredbånd og annen IKT-infrastruktur er lagt til rette. Fylkeskommunen må legge stor vekt på at regionen er konkurransedyktig både med hensyn til kapasitet og pris for de nye kommunikasjonsløsninger.
Havbruk er kommet kortere i utviklingen i Finnmark enn de fleste andre kystområder i landet vårt. Fylkeskommunen må bidra og støtte opp under kommunene slik at vi får en god kyst- og arealplanlegging. En planlegging som legger til rette både for tradisjonell og nye oppdrettsarter samtidig som en tar hensyn til det tradisjonelle fiske.
Olje og gass er i ferd med å bli et viktig råstoffgrunnlag også i vårt fylke. Det er viktig at det skjer en bærekraftig videreutvikling av denne resursen. I denne sammenheng må det og legges vekt på miljøsikkerhet, forebyggende tiltak og beredskap for å unngå uhell og katastrofer. Det må unngås konflikter mellom fiskeri og olje- og gassvirksomhet. Landsdelen må i petroleumssammenheng ikke bare være en råstoff leverandør. Det må sikres ringvirkninger i form av at ny verdiskaping og nye arbeidsplasser skapes i fylket.
4. Finnmark KrF vil: Miljø og bærekraftig utvikling
Finnmark har store og varierte naturområder som er en viktig ressurs for finnmarkingen, både i forhold til næringsutvinning, høsting og rekreasjon.
KrF vil legge til grunn prinsippet om en bærekraftig forvaltningen , og at forvaltningen skal ta hensyn til den bosetting. Naturens tålegrense må ikke overskrides.
Forvaltning av ressurser
Forvaltning er avgjørende for om en art skal komme ut av kontroll eller død. En bærekraftig forvaltning må prioriteres foran kortsiktig økonomisk vinning.
KrF vil:
* en effektiv overvåking av miljøsituasjonen i Barentshavet for å ha en god oversikt over ressurssituasjonen og for å ha kontroll med forurensingsfaren
* ressursuttak i havet og på vidda tilrettelegges ut fra naturens premisser, slik at gjenvekst og langsiktig bruk skjer
* resursforvaltningen må være grunnlag for å opprettholde bosetting og arbeidsplasser
Holdnings skapende arbeid
Ivaretakelse av knappe ressurser og goder vil være viktig og nødvendig, både økonomisk og forvaltningsmessig. KrF vil derfor være med å legge til rette for et holdnings skapende arbeid som kan bevisstgjøre oss i forhold til hvordan ulike ressurser brukes og forbrukes. I denne sammenhengen vil også utfordringene i forhold til forurensning og forsøpling være en del av arbeidet.
KrF vil:
* at skolene gis ansvar for å informere om/ utdanne til alternative løsninger
* i forhold til vårt forbruksmønster
* tilrettelegge for ENØK-tiltak og bruk av alternative energikilder
* et friluftsliv som ivaretar både høsting, mosjon og opplevelse
* at motorferdsel på barmark reduseres til et minimum, og tillates bare i godkjente løyper
* en kollektivtrafikk som er tilrettelagt ut fra bosetting og reisemønster
5. KrF vil: ET FLERKULTURELT FINNMARK
Nordmenn, samer og kvener
har i lang tid levd sammen side om side i Finnmark. Prinsippet om "Finnmark som felleseie" har vært sentralt for KrF gjennom mange tiår. I dette ligger at det skal føres og utvikles en politikk hvor det skapes likeverd mellom befolkningsgruppene, dempe motsetninger mellom folkegrupper og geografiske områder.
Samiske rettigheter
Samisk bosetting og kultur har sterk rotfeste i vårt fylke. Finnmark er kjerneområde for samisk bosetting. Derfor har samene som urfolk rett til å styrke og utvikle rettigheter, egenverd og identitet .
Finnmark KrF vil
* at Sametinget må fortsette sin utvikling som det sentrale rådgivende organ for å ivareta de samiske interesser
Retten til land og vann
Samerettsutvalget innstilling til "retten til land og vann" ligger til avgjørelse i Regjering og Storting. Finnmark KrF vil aktivt arbeide for at flg. prinsipper og føringer skal vedtas :
* Opprette forvaltningsenheten "Finnmark Grunnforvaltning" (FG) som skal forvalte all statsgrunn, fornybare ressurser og ikke fornybare naturressurser. FG skal sammensettes med et flertall fra Finnmark fylkeskommune. Vi kan og gå inn for en modell hvor Sametinget og Fylkestinget oppnevner 3 hver og hvor staten oppnevner et 7. medlem.
Våre nye landsmenn
fra ulike deler av verden er velkommen til vårt fylke og til våre kommuner. Mange av dem er flyktninger som kommer fra ulike deler av verden og føyer seg inn i et flerkulturelt Finnmark. Vi må og legge til rette for at de mange nye russiske innflyttere føler seg velkommen i Norge og Finnmark.
6. Finnmark KrF vil: Fylkeskommunen som god tjenesteyter for befolkningen
Fylkeskommunens rolle som tjenesteyter for fylkets befolkning er blitt redusert ved at sykehusdriften er overført til staten. Men fremdeles er fylkeskommunen en sentral aktør for at servicen i hverdagen skal fungere både for befolkningen og næringslivet. Det er viktig at fylkeskommunen fremtrer som en god tjenesteyter med service til oss alle.
6.1 FYLKESKOMMUNEN SOM AKTIV UTDANNINGSAKTØR
Mål for videregående utdannings- og kompetansepolitikk:
All kompetanseoppbygging skal ivareta enkeltelevers, samfunnets og næringslivets behov. Finnmark skal ha et desentralisert og kvalitativt godt opplæringstilbud tilpasset elevenes etterspørsel og eksisterende økonomiske rammer. Fylkeskommunen skal vise dristighet og nytenkning i opplæringstilbudet bl.a. ved å ta i bruk ny teknologi og alternative opplæringsmodeller.
Det skal legges opp til større grad av samarbeid mellom skoler i og utenfor fylket. Det skal legges vekt på at Finnmark er et flerkulturelt fylke.
Finnmark KrF vil prioritere videre gående skole. Et godt utdanningstilbud til våre unge er av vital betydning både for et samlet fylke og for det enkelte lokalsamfunn.
* Den fremtidige skolestruktur skal tilpasses endringer basert på nye
opplæringsmodeller og elevenes opplæringsbehov
Samarbeid med primærkommunene:
Fylkeskommunen skal samarbeide med primærkommunene om opplæringstilbudet .
* Fylkeskommunen skal samarbeide med primærkommunene ved etablering av nye og fleksible utdanningstilbud
* Fylkeskommunen skal ha som mål å sikre borteboende elever et godt sosialt nettverk på skolestedet gjennom egne tilbud og et forpliktende samarbeid med vertskommuner og vertsfamilier.
Samarbeid med næringslivet: Fylkeskommunen skal samarbeide med næringslivet for å
* kartlegge næringslivets behov for kompetanse
* tilby opplæring som er på linje med næringslivets behov
* sikre flere lærlingeplasser
* få stimulering og bistand for etablering av ungdomsbedrifter
Samarbeid om høyere utdanning og forskning: Målsettingen må være å øke andelen med høyere utdanning i
Finnmark og økt forskningsaktivitet basert på anvendt forskning.
* Høgskolene skal bidra til å høyne kompetansenivået i fylket
* Høgskolene må tilby utdanning tilpasset Finnmarks behov.
* Det må jobbes aktivt for å øke fylkets forskningsressurser
* Fylkeskommunen må stimulere til økt forskning gjennom samarbeidsavtaler med fylkets forskningsmiljøer
6.2: Kultur, kulturarv, kulturforståelse og kunstopplevelse.
Kristelig Folkepartis menneskesyn legger vekt på at mennesket har mer enn materielle behov. Satsing på kultur vil være en målrettet investering for et varmere samfunn. Kulturen gir innsikt og bygger broer mellom folk og nasjoner, og fører til økt livskvalitet.
* Styrke kunstens egenverdi og innhold.
* Fundamentet i kulturlivet, de frivillige organisasjoner må gis gode rammevilkår.
* Gjenreisningsmuseet i Hammerfest og Helleristningsmuseet/ Bergkunstsenter i Alta må få nasjonal status..
* Arbeide for at det skapes forståelse og samarbeid mellom samisk, norsk, kvensk og innvandrerungdom i Finnmark, for å videreutvikle et flerkulturelt samfunn.
Kultur, videreføring av tradisjoner.
Tradisjon og historie må ivaretas. Idrett og aktiviteter innenfor ulike kulturgrener støttes. KrF vil arbeide for tiltak og ytringsformer som fremmer kristne verdier.
* Tilrettelegge for godt samarbeid mellom museum og skole og mellom bibliotek og skole.
* Fylkeskommunen skal ha særlig ansvar for å gjøre kulturtilbudet tilgjengelig for funksjonshemmede.
* Fylkeskommunale- og kommunale bygg leies ut gratis til byggende lagsarbeid og kulturtiltak.
* Toppidrett og breddeidrett henger sammen. Toppidretten har stor markedsverdi og betydelige egne midler. Det er derfor viktig at breddeidretten får en bedre prioritering over off. budsjetter.
6.3 FYLKESKOMMUNEN SOM AKTIV HELSEOMBUD
Mål for helse- og sosialpolitikk:
Innbyggerne i Finnmark skal ha en helse- og sosialtjeneste av god faglig
kvalitet.
Endringer i den fylkeskommunale tjenesten:
Staten vil overta barnevernet, familie- og rusvernet fra fylkeskommunen.
Fylkeskommunens rolle vil også på disse områder endre seg fra å utføre tjenestene til å være brukernes "helseombud". Fylkeskommunen skal fortsatt ha ansvar for tannhelsetjenesten.
Helseombud:
Fylkeskommunen må opptre aktivt i det regionale helsesamarbeidet og
ovenfor statlige myndigheter for
* å sikre befolkningen i Finnmark tilgang på gode helse- og
* sosialtjenester basert på en desentralisert struktur
* å sikre to likeverdige sykehus i Finnmark med akutt- og fødetilbud
* å sikre en desentralisert spesialisthelsetjeneste
Tannhelsetjenesten:
Fylkeskommunen skal ivareta sitt ansvar for tannhelsetjenesten gjennom god planlegging, utbygging og drift av tjenesten. Tannhelsetjenesten skal gi et tilbud med god kvalitet til:
* De lovpålagte pasientgrupper:
- barn og ungdom
- psykisk utviklingshemmede
- eldre, langtidssyke og uføre
- til andre pasientgrupper
Fylkeskommunen skal sikre tannleger til fylket ved å legge til rette for:
* gode arbeidsforhold ved godt utstyrte tannklinikker
* gode lønnsbetingelser med bonusavtaler
* gode betingelser for kurs- og etterutdanning
6.4 SAMFERDSEL MED GOD FRAMKOMMELIGHET OG SIKKERHET
Finnmark er et fylke med store avstander og variert landskap. Både næringsliv og enkeltmennesket er avhengig av gode kommunikasjonsløsninger.
Vegnettet er "livsnerven", og god framkommelighet er viktig for å opprettholde bosetting. Derfor må vi ha med trygge og sikre veger, med god framkommelighet både sommer og vinter, og nattbrøyting på hovedveiene i fylket. For å oppnå "nullvisjonen" med ingen ulykker, må trafikksikkerhet må vektlegges ved utbygginger / utbedringer
Fly er det viktigste offentlige kommunikasjonsmidlet, særlig mellom øst og vest i fylket, og til/fra fylket. For mange fjord- og øyboere er båt- og fergerutene en forutsetning for bosetting.
Finnmark KrF vil:
* Flyrutemønsteret må ivareta behovet for internreiser i fylket, og reiser til/fra fylket
* Lavere priser på flyreiser, særlig der flere selskap må benyttes.
* Opprettholde buss- og båtruter mot kommune- og regionssentra, og mellom tettstedene i fylket. Båtruter til veiløse distrikt med fast bosetting må prioriteres.
* Helårsveier til Nordkyn og Havøysund i planperioden.
Nye prosjekter som trenger plan- og konsekvensutredning:
* Korsfjord-Lerresfjord - Saraby / Kystveien til Hammerfest
* Hamningberg-Syltefjord som et mulig framtidig reiselivsprosjekt
* Stabil godstransport, med droppunkt av gods i Finnmark
* Sikre god kvalitet og mest mulig lik pris på posttjenestene i hele landet
7. Finnmark KrF vil ha en sterk: Tiltakssone for Nord-Troms og Finnmark
Finnmarkskommunene og 7 kommuner i Nord-Troms utgjør den såkalte Tiltakssonen for Nord-Troms og Finnmark. I denne ligger det en del statlige tiltak og virkemidler som skal hindre fraflytting, sikre et noenlunde stabilt folketall, stimulere til nye og flere arbeidsplasser. KrF ønsker en sterk tiltakssone som både har person- og næringslivsrettede virkemidler. KrF ser på tiltakssonen som det viktigste distriktspolitiske verktøy for vår regionen. Dersom man i EU/EØS-sammenheng må oppgi prinsippet om differensiert arbeidsgiveravgift, vil KrF gå inn for momsfritak i tiltakssonen.
Viktige virkemidler som bør videreføres:
* Tiltakssonen er fritatt for arbeidsgiveravgift. Svært viktig at denne videreføres.
* Nedskrivningen av studielån bør videreføres, men nedskrivningsbeløpet må høynes til kr 25.ooo pr år for hele stillinger og årlig indeksreguleres.
* Beholde dagens skatteordninger med inntektsfradrag, lavere fellesskatt og lavere toppskatt.
* Beholde dagens ordning med fritak at forbruksavgift på elektrisk kraft
Nye virkemidler:
* Transportstøtte til bedrifter med store transportkostnader
* Fritak av arbeidsgiveravgift til også å gjelde statlige arbeidsplasser. Dette vil gi offentlige institusjoner økt konkurransekraft og kan dermed gi Finnmark flere arbeidsplasser
* Økt satsing på nyskaping og inovasjonsrettede SND-virkemidler slik at nye arbeidsplasser kan skapes.
Finnmark må spille på lag med statlig myndigheter for å markedsføre vårt fylke som en viktig og ressursrik region i vårt land, "mulighetenes og utfordringenes" fylke. Det er og en sentral samarbeidsoppgave å synliggjøre og dokumentere Finnmark spesielle utfordring som utkantfylke.
* Tiltakssonen må markedsføres og gjøres kjent slik at den kan gi oss den planlagte konkuranskraft både for folk og bedriftsetableringer.
