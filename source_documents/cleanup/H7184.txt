
11.06.03
Eli Sollied Øveraas
Barnehageforliket: Fullfinansiert reform viktig for Senterpartiet
-Det er svært positivt at det er et bredt forlik om å innføre makspris samtidig som alle partier forplikter seg på full behovsdekning. -Enighet mellom opposisjonen på Stortinget og Regjeringen i en så stor og viktig sak som denne er viktig og gir større trygghet for at målene nås, sier Eli Sollied Øveraas, Senterpartiets medlem av familie-, kultur- og administrasjonskomiteen på Stortinget.
Sollied Øveraas understreker at det for Senterpartiet har vært viktig å få slått fast at barnehagereformen skal fullfinansieres med statlige midler. Dette betyr at reformen ikke skal gå på bekostning av andre kommunale tjenester,
-Det er også svært viktig for Senterpartiet at det ligger inne en økonomiske pott som skal utjevne kostnadforskjeller mellom kommunene. Det er nødvendig hvis en både skal sikre kommunenes og barnehagenes økonomi, sier Sollied Øveraas.
