
Stortinget, 24.juli 2003.
Fra Venstres Stortingsgruppe
Stortingspolitikere kjenner ikke barn bedre enn deres egne foreldre
- Jeg tror overhodet ikke på at May Hansen (SV) og Magnar Lund Bergo (SV) er bedre kvalifisert til å vurdere hvor gammel barn må være for å gå på kino enn deres egne foreldre, sier Trine Skei Grande.
I dag uttalte May Hansen og Magnar Lund Bergo at de ønsker absolutte aldersgrenser på kino. Dagens ordning gir foreldre og foresatte muligheten til å ta barn med på filmer hvor de er under aldersgrensen, etter egen vurdering.
- Min 13 år gamle nevø kunne jeg tatt med for å se "Skrik" på kino, en film min mor på 71 år ikke hadde taklet. Den virkeligheten tar ikke forslaget fra to SV'ere på over 50 år inn over seg, avslutter Skei Grande.
