
11.06.02
Øystein Djupedal, nestleder Sosialistisk Venstreparti om barnehageforliket;
En fantastisk seier!
*Dette er en fantastisk seier for SV, men det er en enda større seier for alle småbarnsforeldrene i Norge, sier Øystein Djupedal SVs nestleder.
I dag har SV kommet til enighet med Arbeiderpartiet, Fremskrittspartiet og Senterpartiet om en forpliktende avtale om den fremtidige barnehage satsingen. Avtalen sikrer en gradvis nedtrapping av foreldrebetalingen og en maksimaltakst på 1500 kroner innen 1.8.2004. Avtalen sikrer full også barnehageutbygging innen 2005, og det skal innføres en lovfestet rett til barnehageplass ved full behovsdekking.
SV har i 25 år kjempet for full barnehagedekning og lavere egenbetaling for foreldrene. Med denne avtalen har vi fått en historisk enighet på tvers av partigrensene for å gi barnefamiliene en trygg omsorgssituasjon for barna og et reelt valg for foreldrene til å benytte seg av en barnehageplass, sier Øystein Djupedal.
