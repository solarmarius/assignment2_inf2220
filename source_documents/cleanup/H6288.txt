
23.10.02
Venstre
Fire forslag for kommuneøkonomien
Venstres ordførere er opptatt av å skape en god dialog mellom sentralemyndigheter og kommunenorge. Det føles nå som om det er en felles forståelse av problematikken, men noe uenighet omkring løsningene. Vi vil peke på fire konkrete forslag for å rette opp ubalansen som gjennom flere år, med ulike regjeringer, har bidratt til en vanskelig kommuenøkonomi;
1. Det utarbeides en konkret plan for å rette opp ubalansen, hvor man over en 3-års periode vedtar en opptrappingsplan. Planen må forplikte alle parter, også kommunen, hvor fokus settes på brukere av offentlige tjenester.
2. Lokaldemokrati grunnlovsfestes. I dag opplever vi til stadighet statlige reformer som griper inn i kommunalt selvstyre, hvor resultatet også er dårligere løsninger til innbyggerne. Øremerking av midler reduserer kommunens handlefrihet til å finne gode lokale løsninger. Svaret er å gi mer i form av frie midller og dermed variasjon og tilrettelagte lokale løsninger.
3. Det er nå viktigere å gjennomføre pålagte reformer enn å vedta nye. Det er derfor behov for en reformpause.
4. Det settes ned et utvalg som har som oppgave å se på mulige forenklinger i rapporteringsrutiner til staten.
