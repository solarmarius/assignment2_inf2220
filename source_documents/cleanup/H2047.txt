
Tirsdag 27. oktober 1992
Odd Holten (KrF) i Aremark:
LAVERE MOMS PÅ MAT
Maten må bli billigere. Kristelig Folkeparti foreslår at dette skal skje i forbindelse med årets statsbudsjett, og vi anbefaler at momsen på matvarer settes til 12 prosent. Det sa stortingsrepresentant Odd Holten (KrF, Østfold) under et møte i Aremark mandag.
Lavere moms på matvarer er spesielt viktig i sammenheng med regjeringens forslag om å fjerne overføringene til landbruket. Dette vil automatisk føre til økte priser på melk og melkeprodukter, minnet Holten om.
-Ved å senke momsen på matvarer bedrer vi familieøkonomien, og øker mulighet-ene for økt matvareproduksjon, sa Odd Holten, og la til at Norge selvfølgelig kan innføre en slik difrensiering av momsen dersom et flertall i Stortinget ønsker det.
-Ordninger med gradert moms er vel kjent både i Norden og i Europa forøvrig, sa Odd Holten på møtet i Armemark mandag.
