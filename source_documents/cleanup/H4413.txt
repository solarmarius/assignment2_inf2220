
søndag 18. juni 2000 10:21:37
Venstres landsstyre:
Nei til tomme scener i distrikts-Norge
Venstre ber Regjeringen ved Kulturministeren vurdere hvilke midler som er nødvendig for å opprettholde, og helst utvide, dagens spredning av tilbudet fra Riksteatret. Best mulig spredning av profesjonell teaterkunst er etter Venstres mening Riksteatrets oppgave.
Riksteatret har presentert en 40% reduksjon av antall spillesteder over hele Norge. Venstre mener Riksteatrets spesielle oppgave som kulturformidler i distriktene dermed vil svekkes i betydelig grad. Ved å favorisere etablerte sentra hvor publikumstettheten er størst og tilbudene allerede mange vil Riksteatret kunne bidra til at mindre steder får et dårligere kulturtilbud. Møtet med profesjonell kunst har vist seg å utløse krefter som igjen er en forutsetning for bærekraftig lokalsamfunn.
(Vedtatt uttalelse fra Venstres landsstyre 18.06.2000. For mer informasjon, kontakt generalsekretær Geir Olsen på 91 34 49 71.)
