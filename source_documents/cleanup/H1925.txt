
Onsdag 15. januar 1992
Stortingsrepresentant Britt Harkestad:
GLAD FOR NYE KVOTER
-Eg er sjølvsagt glad for at fiskeridepartementet vil dele ut 25 nye fartøyskvotar for torsk, og øremerke desse for fylka sør for Sogn og Fjordane. Det er ei misforståing at torske-
fiske er uviktig for fiskarane i desse fylka, seier stortingsrepresentant Britt Harkestad (Kr.F., Hordaland) etter at fiskeriminister Oddrun Pettersen ga lovnad om dette i spørjetimen i Stortinget onsdag 15. januar.
Lovnaden kom då statsråden svara på eit spørsmål frå Britt Harkestad om kvifor kyst-fiskarane i Hordaland ikkje har fått fartøykvoter for torsk sameleis som andre det er naturleg å samanlikne med langs kysten.
Statsråden sa i svaret sitt at i og med at største delen av torskefisket går føre seg nord for Stadt, og er viktigast for denne delen av landet, har også dei vorte prioritert ved tildelinga. Dei 25 nye kvotane vert likevel øremerkt for fylka sør for Sogn og Fjordane. Desse kvotane skal gjes til unge fiskarer som eig båter og styrke grunnlaget for næringa, sa ho.
Britt Harkestad minna i ein replikk etter statsråden sitt svar om at kystfiskarane i Hordaland har hatt den dårlegaste inntjeningsevna i landet, og har gjennom mange år vore med om torskefisket på Møre-kysten og nordover.
