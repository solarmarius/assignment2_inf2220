
5.9.2005
Lars Peder Brekk, nestleder i Senterpartiet
PRESSEMELDING FRA SENTERPARTIET
- Bensinprisen må ned.
- Blir bensinprisen over tid liggende over 11 kroner literen må drivstoffavgiftene reduseres. For enkelpersoner og næringslivet i distriktene vil det over tid være svært uheldig med så høye drivstoffpriser som de vi opplever i dag, sier Senterpartiets nestleder Lars Peder Brekk.
- Også for personer med lave inntekter slår bensinprisene nå urimelig hardt ut. Senterpartiet vil derfor i forbindelse med statsbudsjettet for neste år arbeide for å etablere en bred politisk enighet om å redusere avgiftene slik at man unngår en bensinpris over 11 kroner, sier Lars Peder Brekk, som er Nord-Trøndelag Senterpartis 1. kandidat til Stortinget.
- Senterpartiet vil også kjempe for at ordningen med fraktutjevning på drivstoff blir gjeninnført. Fordi fraktutjevningen ble avviklet av dagenes regjeringsparti med hjelp av Fremskrittspartiet, er det nå nødvendig med en sentrum- venstreregjering for økt rettferdighet mellom by og land når det gjelder bensinprisen, sier Brekk.
