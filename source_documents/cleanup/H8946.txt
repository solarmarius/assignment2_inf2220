
Program 2003-2007
Fremskrittspartiet i Porsanger
Fremskrittspartiet - for folk flest
Fremskrittspartiet er et liberalistisk parti. Det bygger på Norges grunnlov, norsk og vestlig tradisjon og kulturarv med basis i det kristne livssyn.
Det fundamentale i Fremskrittspartiets samfunnssyn er troen på og respekten for det enkelte menneskes egenart og retten til å bestemme over eget liv og økonomi. Sammen med familien og den private eiendomsretten er enkeltmennesket det grunnleggende i samfunnslivet. Fremskrittspartiet tar sterk avstand fra forskjellsbehandling av mennesker basert på rase, kjønn, religion og etnisk opphav.
"Finnmarksloven" med etnisk betinget styring av fylkets land- og vannområder må skrinlegges for alltid.
****************
Prioriterte innsatsområder for Porsanger Fremskrittsparti vil i valgperioden 2003-2006 være følgende:
· Helse, omsorg for eldre/uføre, skole/oppvekst og arbeide for næringsutvikling.
· Den ca. 4,5% store befolkningsnedgangen i Porsanger kommune under nåværende politiske ledelse, må snus ved bl.a. å aktivt fremstille Lakselv som et godt , atraktivt og naturlig befolkningssenter i fremtidens Finnmark.
· Rasjonell og effektiv utnyttelse av de kommunale økonomiske resurser. Konkurranseutsetting av kommunale tjenester bør benyttes der det er mest hensiktsmessig. Mindre av kommunens økonomiske resurser må brukes til administrasjon.
· Kommunikasjonssenteret Lakselv's beliggenhet i Finnmark må samfunnsøkonomisk komme mer til nytte for hele fylket.
· Bedre og billigere flyruteforbindelse til Lakselv.
· Forsvaret må ikke bli forhindret i å bruke de øvingsarealer som de i snart 60 år har hatt.
· Lakselv videregående skole som regional utdanningsinstans opprettholdes og viderutvikles i takt med samfunns- og næringslivet i regionen.
· De største næringsmessige utviklingsmuligheter i Porsanger ligger f.t. innen turist- og reiselivsnæringen. Arbeidet for tilrettelegging av merkede adkomstveger/løyper/stier, flere hytteområder og Golfbaneprosjektet ved Banak flyplass må snarest utbygges.
· Arbeide for at det igjen kommer i gang mineralleting i Porsanger kommune.
· Stabbursdalen nasjonalpark må i størst mulig grad utnyttes i næringssammenheng.
· Mindre byråkratiske og bedre økonomiske rammevilkår for lokale bedriftsetablerere.
· Kommunens barn må få tilbake retten til opplæring etter nasjonal læreplan i grunnskolen.
· Næringsmessig organisert jakt på sel må snarest iverksettes i Porsangerfjorden, slik at den lokale fiskestamme kan gjenoppbygges og oppdrettsnæring etableres.
· Iverksette forebyggende arbeid for å motvirke alkohol- og stoffmisbruket i kommunen.
· Politiet må bli mer synlig til daglig i lokalmiljøet i kommunen.
· Frivillighetssentralen for eldre må igjen komme i drift.
· Støtten til sosialhjelp til unge og friske gis i kombinasjon med arbeidsplikt.
For å få gjennomført foranstående utfordringer trenger Fremskrittspartiet i Porsanger din stemme !
Godt valg !
