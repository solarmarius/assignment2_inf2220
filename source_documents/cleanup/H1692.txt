
Stortinget, 19/3 - 2001.
FREMSKRITTSPARTIETS
STORTINGSGRUPPE
Fra Stortingsrepresentant Per Sandberg, Fremskrittspartiets kulturpolitiske talsmann.
Bernander - et fornuftig valg !
- Fremskrittspartiet stiller seg meget positiv til valget av John G. Bernander som ny Kringkastingssjef etter Einar Førde, sier Stortingsrepresentant Per Sandberg i en kommentar.
- John G. Bernander har en meget god bakgrunn for å kunne lykkes som Kringkastingssjef og til å kunne sikre NRK s fremtid i en digitalisert fremtid. Han er ung og har god erfaring fra både politikk og fra næringsliv, sier Per Sandberg, som legger vekt på at Fremskrittspartiet hele tiden har anbefalt NRK s styre å velge en person til denne stillingen med god næringslivserfaring. Valget av Bernander tyder på at NRKs styre ønsker å vektlegge de bedriftsøkonomiske prosessene i det omstillingsarbeidet som NRK står overfor i tiden som kommer.
- At han også har en annen politisk bakgrunn enn samtlige tidligere kringkastingssjefer vil være med på å styrke NRKs stilling som en uavhengig mediebedrift, sier Per Sandberg.
