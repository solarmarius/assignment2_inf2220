
Oslo, 18.08.03
Åslaug Haga, leder i Senterpartiet
Skolepolitisk teater - reformpause nå!
- Det drives et skolepolitisk teater i Norge, sier Åslaug Haga. - Bondeviks snakk om et "skolepolitiske forlik", er å skyve fra seg ansvaret for kommuneøkonomien som skal finansiere den gode skolen. Debatter om heldagsskole og integrering av SFO i skolen er virkelighetsfjernt så lenge situasjonen i skolen er:
- stadig mindre voksentetthet - tilpasset undervisning blir et stadig fjernere mål
- elever må dele lærebøker
- man har utdaterte lærebøker og gammelt utstyr
- 100 skoler er lagt ned de siste 5 årene
- inneklima som hindrer læring
- skolebygg er ikke tilpasset en moderne skole
Til tross for vanskelige rammebetingelser skjer det svært mye spennende utviklingsarbeid i norsk skole. - Nå trengs ikke flere reformer - det trengs en reformpause slik at lærerne kan få fred til å drive utviklingsarbeid innenfor de rammer man har, påpeker Haga. 55 % av norske kommuner har varslet at de må kutte i skolebudsjettene sine, fordi Stortingsflertallet har ikke har sikret kommunene de nødvendige inntekter.
- Nå må de skolepolitisk revolusjonære komme seg ned på bakken og forholde seg til det som er den reelle situasjonen i skolen. Det hjelper ikke at Kristin-er og Jens-er bygger luftslott så lenge Erna Solberg ikke vil gi kommunene penger til å få på plass de mest elementære redskapene skolen trenger, sier hun.
