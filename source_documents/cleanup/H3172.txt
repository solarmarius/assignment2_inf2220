
20. januar 1999
Fra stortingsrepresentant Arne Lyngstad (Kirke og undervisningskomiteen)
Viktig at politikere tenker langsiktig
Når Høyre, FrP og AP i sin tid fikk innført markedsstyrt rente, gav det kortsiktig gevinst i en periode med lav lånerente. I dag er den markedsstyrte renta selvsagt altfor høy, og studentene har etterlyst fast rente. Jeg er svært glad for at Kirke- og undervisningsministeren i dag kunne meddele at fastrente vil bli innført 1. juli i år, men samtidig vil jeg ikke anbefale studentene å binde renta med det rentenivået vi har i dag. Dette uttaler nestleder i kirke- og undervisningskomiteen på Stortinget, Arne Lyngstad (KrF)
Fordelen med fast rente er at den gir større forutsigbarhet slik at studentene kan planlegge sin økonomi bedre, men innnen 3- 5 år, som er bindingstida, er det svært sannsynlig at markedsrenta vil synke betraktelig og dermed komme under fastrentenivået.
Lyngstad selv ville foretrukket at den gamle ordningen med politikerstyrt rente fortsatt var gjeldende. Dette gikk jo også KrF inn for i - 97, men tapte for flertallet bestående av Arbeiderpartiet, Høyre og Fremskrittspartiet.- Markedsrente gav god gevinst på kort sikt, men vi politikere må basere oss på langsiktige virkninger. Låntagerne må føle forutsigbarhet når de tar opp studielån.
