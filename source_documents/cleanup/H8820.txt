
01.12.2004
ARBEIDERPARTIETS STORTINGSGRUPPE
ØPRESSEMELDING
Snøhvit overskrides med 12 milliarder:
-Nå må Stortinget bli orientert!
Arbeiderpartiet purrer på Olje- og energiministeren. - Vi forventer at Regjeringen følger opp løftet om å orientere Stortinget om utviklingen på Snøhvit-prosjektet, sier Olje- og energipolitiske talsmann, Rolf Terje Klungland (A). I følge mediene er overskridelsene på Snøhvitutbyggingen nå nesten 12 milliarder kroner.
Onsdag sendte Klungland følgende spørsmål til Olje- og energiministeren:
"Når i høst og på hvilken måte vil olje- og energimisteren følge opp Regjeringens løfte om å informere Stortinget om utviklingen av Snøhvit-prosjektet ?"
Begrunnelse:
Gjennom Aftenposten den 1.12.04 kan vi lese at overskridelsene på Snøhvitutbyggingen har blitt kr. 11.8 mrd kroner siden Stortinget vedtok utbygging av prosjektet i 2002. I brev datert 18. juni 2004 fra tidligere olje- og energiminister Einar Steensnæs skriver statsråden at han i løpet av høsten 2004 vil han komme tilbake til Stortinget for å orientere om den videre utviklingen av Snøhvit-prosjektet.
