
14.08.2001
Bra av Brustad, men er det troverdig?
Venstres leder Lars Sponheim mener at det er bra at kommunalminister Sylvia Brustad åpner for å ta inn inntil 10.000 arbeidsinnvandrere i året, men stiller spørsmålstegn ved troverdigheten i utspillet.
Senest i juni stemte Arbeiderpartiet mot Venstres forslag om nøyaktig det samme, og Brustads egen statssekretær Einar Gelius har ved et flertall ganger i løpet av sommeren avvist Venstres forslag om å ta inn f.eks. 10.000 arbeidsinnvandrere i året. Det samme gjelder andre sentrale Ap-politikere i regjering og på stortinget ­ senest Marit Nybakk fra Oslo i NRK-radio tidligere i dag. Det er derfor uklart hva regjeringen ogArbeiderpartiet egentlig ønsker.
Landet vårt er avhengig av økt arbeidsinnvandring skal vi få løst de storevelferdsutfordringene i årene som kommer.
For å få fortgang i den nødvendige arbeidet lanserer Venstre derfor følgende 6 punkts-program som kommunalministeren kan iverksette umiddelbart dersom det er vilje til å følge opp utspillet i Regjeringen.
1.
La mennesker som er i Norge søke om arbeids- og oppholdstillatelse. I dag kan dette ikke gjøres fra Norge.
2.
Innføre samme regler (3 måneders regelen) for innbyggere fra land uten for EØS som i dag gjelder for EØS-landenes innbyggere.
3.
Innføre en «Green-Card-ordning» for personer som det stilles garanti for fra norsk arbeidsgiver.
4.
Skille arbeidssøkere fra de som søker beskyttelse. Andre offentlige organ enn UDI må stå for saksbehandlingen av arbeidsinnvandrere.
5.
Gi A-etat fullmakter og budsjetter til å operere i interessante og relevante markeder over hele verden.
6.
Etablere et Clearing-House. Dette får ansvaret for raskt og effektivt klargjøre hva utenlandske eksamener og kompetanse innebærer i forhold til norsk kompetanse. Næringslivet har tilbudt seg å være med på dette arbeidet.
