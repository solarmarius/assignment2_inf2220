
FREMSKRITTSPARTIETS
STORTINGSGRUPPE
fra Stortingsrepresentant Øyvind Korsberg, Fremskrittspartiet, 13/2-2001
UTSETT KLIMAFORHANDLINGENE
- Regjeringen bør utsette klimaforhandlingene, sier Fremskrittspartiets miljøpolitiske talsmann Øyvind Korsberg. - Flere og flere forskere trekker i tvil FNs klimapanels teori om menneskeskapte klimaendringer. Forskere fra flere forskjellige miljøer over hele verden advarer nå mot FNs klimapanels spådommer, fortsetter Korsberg.
nerkjente forskere har endret sitt syn på klimautviklingen etter at nyere forskning er lagt frem. Et eksempel er James Hansen, klimaforsker ved NASAs institutt for romforskning, som lenge har vært en sentral pådriver for tesen om en menneskeskapt global oppvarming. Nylig imøtegikk han FNs klimapanel og seg selv ved å hevde at det ikke er fossile brennstoff og CO2 som er årsak til den globale oppvarmingen. Solens aktivitet går i 11-årssyklus. Solaktivitet, ikke CO2-utslipp, kan være hovedårsaken til temperaturøkningen. Solen er energikilden til alt liv på jorden. Den driver værsystemer, opprettholder havstrømmer og påvirker sannsynligvis også den globale skymengde. Alle disse prosesser er av det internasjonale klimapanelet (IPCC) nevnt som de viktigste usikkerhetene i klimamodellene. Likevel holdes solen i stor grad utenfor klimadebatten, og mange er av den oppfatning at IPCC sterkt har undervurdert solens rolle som klimapåvirker, forklarer Korsberg.
Han forteller at Fremskrittspartiet i flere innlegg på Stortinget de siste årene har argumentert for at klimaendringene har naturlige årsaker, uten å ha fått gehør for dette. - IPCC har investert enorme summer i klimaforskningen der hovedteorien er at menneskeskapt CO2-utslipp skaper globale klimaendringer. Med dette som bakgrunn har det gått politisk prestisje i dette som gjør at klimapanelet ikke kan endre sine teorier. Nå som nye forskningsresultater har kommet frem, bør både politikere og skremselsforskere innse at her har vi med naturens egne fenomener å gjøre. Dette kom også klart frem i gårsdagens program på NRK1 i Dok 22 "Kampen om klimaet" - der flere forskere klart tok avstand fra FNs klimapanels syn på klimaproblematikken, avslutter Korsberg.
