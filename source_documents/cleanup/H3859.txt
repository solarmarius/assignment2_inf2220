
17.2.99:
Marit Tingelstad,
Pressemelding fra
VI MÅ BRUKE INNVANDRERNES KOMPETANSE
Statsråd Lilletun sa i dagens spørretime at det er satt i verk tiltak for at innvandrere raskere skal kunne få godkjent utdanning fra andre land.
Erfaringer viser at det i dag tar altfor lang tid å få godkjent lærerutdanning eller annen kompetanse fra land utenfor EØS-området, sier Marit Tingelstad i en kommentar. Stortingsrepresentanten er likevel fornøyd med statsråd Lilletuns svar på hennes spørsmål om bedre utnyttelse av innvandreres kompetanse.
Det er positivt at statsråden på mitt oppfølgingsspørsmål sa at han også ville vurdere Kompetansereformen i forhold til å få godkjent realkompetanse også fra andre land. Samfunnet har ikke råd til å la være og nytte denne kompetansen som innvandrerne har generelt og i skolen spesielt, sier Tingelstad og avslutter: - Som saksordfører for stortingsmeldinga om morsmålsopplæring er jeg spesielt opptatt av å framskaffe lærerkompetanse på ulike språkområder. Morsmålslærere er meget viktig i forhold til kontakten mellom hjem og skole.
