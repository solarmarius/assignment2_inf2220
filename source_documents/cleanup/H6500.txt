
03.12.02
DNA
Sosial skatteprofil
- Vi har i vårt alternative budsjett valgt å gi skattelettelser til dem med dårligst økonomi og til næringslivet, mens de med de høyeste inntektene har fått skjerpet skatten. I Regjeringens og Frps budsjett er profilen den motsatte, sa Tore Nordtun i Stortingets debatt om skatter og avgifter neste år.
- To stolper er klar i Arbeiderpartiets skattepolitikk: Skattene skal finansiere samfunnets infrastruktur, utdanning, kultur, helse, omsorg og sosiale formål. Og den skal bidra til at de sosiale og økonomiske forskjellene i befolkningen ikke blir urimelig store.
Det er og viktig at vi har et skattesystem som blir forstått og akseptert, og som utvikles i samspill mellom myndigheter og skattebetalere, sa Nordtun.
