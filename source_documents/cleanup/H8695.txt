
14/10-04
Venstres stortingsgruppe
Nei til reklame for seljakt
Staten bør ikke bidra til noen reklamekampanje for utlendingers seljakt i Norge. Det sier Venstres nestleder Trine Skei Grande. Hun vil ta dette opp med statsministeren.
- Vi må erkjenne at det er kulturforskjeller i synet på denne jakten, og det er ikke noe positivt for Norges renommé generelt og for reiselivsnæringen spesielt at dette markedsføres som en turistattraksjon i utlandet. Det er all grunn til å lytte til turistsjefen i Oslo i denne saken, sier Skei Grande, stortingsrepresentant for Oslo.
- Jeg har ikke noe imot seljakt, heller ikke at utlendinger gis tillatelse til å delta i en nødvendig desimering av bestanden. Men å markedsføre dette som en turistattraksjon kan ikke være nødvendig, sier Skei Grande.
