
1999-2003
Telemark KrF
Telemark KrFs Program for fylkestingsperioden 1999-2003
Grunnsyn - ansvar - mål:
Kristeleg Folkeparti byggjer sin politikk på dei kristne grunnverdiane som vi finn i Bibelen, i dei ti boda og den evangeliske bodskapen. Desse verdiane kjem til uttrykk gjennom nestekjærleik, forvaltaran-svar, tenesteoppdrag, menneskesyn og livssyn. Vår utfordring og oppgåve er å forme ut eit politisk engasjement i samsvar med dette, slik at medmenneskeleg omsorg skal gjennomsyre vår praktiske politikk.
Det kristne verdigrunnlaget har vore den viktigaste drivkrafta i utvik-linga av demokratiet vårt. Framleis er det ei viktig oppgåve å styrke og byggje ut demokratiet og dei organa det støttar seg på.
Ei slik oppgåve kan berre løysast dersom moralske kvalitetar, som ærlegdom, samarbeidsvilje, ansvarskjensle og toleranse, er tilstades i befolkninga.
Dei nedfelte menneskerettane må gjelde alle innbyggjarane i fylket.
For den generelle politikken viser ein til landsparti-programmet.
Kultur- og miljøutvalet:
Kristeleg Folkeparti går inn for:
- at kultursatsinga i Telemark skal gi innbyggjarane god livskvalitet.
- at vi tar vare på Telemarkskulturen, inkludert kystkulturen, og brukar denne som ein ressurs for turistsatsinga.
- at fylket prioriterer leirstadane, ungdomssentra og kulturbygga til dei frivillige organisasjonane ved tildeling av statlege midlar.
- at kulturbygg som har fleirbruksverdi, f.eks. idrettshall, kino/teater/ konsertsal, symjebasseng osv. blir prioriterte ved tildeling av tippemidlar.
- at den offentlege støtte til barne- og ungdomsorganisasjonar er større pr. medlem enn støtta til organisasjonar der hovudtyngda er vaksne medlemer.
- at ungdom blir prioritert ved tildeling av fylkeskommunale prosjektmidlar.
- at fylkeskommunal støtte til kulturarrangement for barn og unge berre går til alkoholfrie miljø.
- at det blir samarbeidd med kommunar eller andre for å få mest mogleg kultur for pengane.
- at distriktsmusikarordninga, fylkesbiblioteket, museumstenesta, kunstfor-midlinga og Teater Ibsen er prioriterte kulturoppgåver i fylkeskommunen.
- at Lokal Agenda 21 blir følgd opp i fylkesplansamanheng.
Overfor sentrale styresmakter vil vi særleg arbeide for:
- at oppfølging av nasjonale målsetjingar for dei globale klimautfordringane i miljøpolitikken bør skje i samarbeidd med industrien.
- at arbeidsfordelinga på miljøområdet mellom fylkesmannen, fylkeskom-munen og kommunane blir gjennomgått for å fjerne unødvendige dobbel-funksjonar.
Undervisningsutvalet:
Kristeleg Folkeparti går inn for:
- at all ungdom skal få tilbod som er tilpassa evner og utrusting, og høve til å fullføre vidaregåande utdanning.
- at all ungdom blir sikra utdanning som er tilpassa behova for den enkelte, ved å leggje tilrette alternative læringsarenaer.
- at flest mogleg av elevane kan bu heime i utdanningstida utan å få urime-leg lange reiser. Dette betyr at linjer med mange søkjarar, må vere geogra-fisk spreidde.
- at ein syter for ei god geografisk fordeling av andre linjer.
- at Telemark tek vare på eit desentralisert tilbod med vidaregåande skular.
- at det blir samarbeidd med andre fylke om linjer med få søkjarar.
- at linjetilbodet blir tilpassa behova i samfunnet og ønskja frå elevane. Det-te fører til at realfag og IT må styrkjast.
- at kapasiteten i den vidaregåande skulen blir auka gradvis for å gi meir plass til kompetansegivande vaksenopplæring.
- at samarbeid mellom skule og næringsliv blir utvikla vidare for å oppnå kompetanseutvikling og nok med lærlingplassar.
- at folkehøgskulane og Kvitsund gymnas får gode arbeidsvilkår.
Overfor sentrale styresmakter vil vi særleg arbeide for:
- at det statlege kravet om utdanningskapasitet blir følgd opp med store nok overføringar til fylkeskommunane.
- at det blir vurdert innføring av bokstipend for elevar i den vidaregåande skulen.
- at elevar med spesielle behov som treng ekstra tid for gjennomføring av vidaregåande utdanning, blir sikra fullt bortebuarstipend for heile perioden.
- at elevane sin påverknad i skulesamfunnet blir sikra.
Helse- og sosialutvalet:
Kristeleg Folkeparti går inn for:
- at førebyggjande arbeidd blir prioritert gjennom ein eigen plan.
- at familierådgjevinga blir prioritert og at det blir gitt støtte til AAN og Kyrkjas SOS.
- at utfordringane i dei nye helselovene blir følgde opp lokalt. Det skal fokuserast på "Pasienten først" og sjukdomsgraden.
- at ambulansetenesta kan fungere raskt og effektivt og med kyndig personale.
- at ein vurderer større fristilling av sjukehusa for å nytte ut kapasiteten best mogleg. Målet må vere å få utført fleire sjukehustenester utan sterk auke i ressursbruken.
- at sjukehusstrukturen i fylket blir ført vidare. Akuttfunksjonen må haldast oppe ved lokalsjukehusa.
- at det regionale helsesamarbeidet byggjer på behova i befolkninga for sjukehustenester. Dette kan føre til nødvendige tilpassingar i fylket vårt.
- at ein fører vidare den auka satsinga innan psykiatritilbodet.
- at fylkeskommunen må halde opp ei god andrelinjeteneste for funksjonshemma barn og vaksne.
- at det blir halde oppe eit desentralisert tannhelsetilbod.
- at behandlingstilbodet for rusmiddelbrukarar blir evaluert og utvida.
- at arbeidet med rusførebygging i vidaregåande skule blir intensivert, og at det blir tatt initiativ til eit nærare samarbeid med grunnskulen.
- at barnevernet blir utvikla vidare for å kunne setje inn tiltak tidlegare.
Overfor sentrale styresmakter vil vi særleg arbeide for:
- at det førebyggjande helsevernet blir utvida.
- at nasjonale satsingar innanfor helsesektoren blir følgde opp med nød-vendige økonomiske midlar.
- at utdanningskapasiteten i Telemark for sjukepleiarar aukar.
- at utdanningskapasiteten for helsepersonell i Noreg aukar.
- at ettervernet i rusomsorga blir auka med statlege midlar.
- at vi får ei tydelegare ansvarsfordeling mellom ulike forvaltingsnivå innan rusomsorgs-behandlinga.
REGIONALUTVALET: SAMFERDSLE
Kristeleg Folkeparti går inn for:
- godt vedlikehald av fylkesvegane. Utbetring av flaskehalsar blir prioritert før ein satsar på nye vegar.
- ved opprusting av fylkesvegar, må det leggjast kost-nytte-vurderingar til grunn for prioriteringa.
- at det førebyggjande trafikksikringsarbeidet blir prioritert. Spesielle ulykkespunkt/strekningar må setjast i stand.
- at skulevegane blir sikra med tanke på mjuke trafikantar.
- at skuletogtilbodet Neslandsvatn-Drangedal-Lunde-Bø blir ført vidare slik at strukturen på den vidaregåande skulen kan haldast oppe.
- at kollektivterminalane i Skien blir samordna.
- at ordninga med ungdomskort blir gjort meir attraktiv.
- at opprusting av RV36 kjem i gang. Strekninga Geiteryggen-Skjelbred-strand får førsteprioritet.
- at innfartsvegen til Kragerø, RV38, og vegen gjennom Siljan, RV32, blir prioriterte for opprusting.
- at det blir sikra gode rabattordningar, spesielt for dei som er avhengige av offentleg kommunikasjon.
Overfor sentrale styresmakter vil vi særleg arbeide for:
- at kollektivtransporten i framtida blir planlagt med tanke på miljøomsyn.
- at Bratsbergbanen kan få nødvendig opprusting og nytt lettbanemateriell. Det offentlege må her vere opne for samarbeid med private om utviklinga av dette tilbodet.
- at nødvendig fornying av skuletogmateriell også blir sett i samanheng med resten av jernbanetilbodet i Telemark.
- at bygging av jernbanetunnel mellom Larvik og Porsgrunn kan kome i gang som fort som råd.
- at planane for samankopling av Vestfoldbanen og Sørlandsbanen blir ført vidare.
- at jernbanen blir halden oppe som eit moderne kommunikasjonsmiddel gjennom indre Telemark.
- at vegadministrasjonen i fylket er fleksibel og tilpassa behovet for å sikre mest mogleg av budsjettmidla til vegbygging.
- at tunnelen på E134 mellom Hjartdal og Seljord blir bygd snarast råd.
- at løyvingane til riksvegane i fylket kan kome på eit slikt nivå at vi kan kome opp på landsgjennomsnittet i riksvegstandard.
- at Grenland blir sentralhamn for Austlandet slik at området blir eit distri-busjonssenter for Austlandet.
- at det ikkje blir lagt statlege hindringar for utvikling av småflyplassar etter utbygginga på Gardermoen.
- at staten må refundere dieselavgifta fullt ut for bussar i kollektiv rutetransport.
Regionalutvalet: NÆRING- OG ARBEIDSLIV
Kristeleg Folkeparti går inn for:
- at ein held fram med dei tidlegare satsingsområda for turisme.
- at drifta av Telemarkskanalen blir halden oppe.
- at det blir lagt opp til eit regionalt samarbeid for utvikling av næringslivet i fylket.
- at entusiastisk ungdom får støtte til etablering av eiga næring.
- at grønsakdyrking og frukt- og bærdyrking blir stimulert.
- at ein oppmuntrar til auka satsing på foredling av frukt og bær i fylket.
- at økologisk landbruk blir sikra gode vilkår.
- at det blir arbeidd for ei meir differensiert industriutvikling i Grenland.
- at ein samarbeider med private forskingssenter for å utvikle forskingsre-sultat til kommersiell næringsutvikling.
Overfor sentrale styresmakter vil vi særleg arbeide for:
- at landbruket i Telemark blir tildelt større mjølkekvotar.
- at tilhøva blir lagde tilrette for større geitehald i Telemark så Haukeli Ysteri kan produsere etter etterspørsel og behov.
- at industrien i Telemark blir sikra nok energi.
- at industrien i Telemark blir sikra nok gass for vidareutvikling.
- at Grenlands miljøprofil blir styrka ved å nytte gass til kollektivtransport og tyngre transport.
- at det blir stimulert til utnytting av kjølevatn frå industrien til oppvarming via fjernanlegg.
Administrasjonsutvalet/Fylkesutvalet:
Kristeleg Folkeparti går inn for:
- at heile organiseringa i fylkeskommunen blir gjennomgått for på sikt å få ein endå meir effektiv organisasjon med tanke på ressursutnyttinga.
- at det blir satsa på HMS-tiltak for m.a. å førebyggje sjukefråværet.
- at det blir kartlagt nye område for samarbeid mellom fylkeskommunar.
- at det blir vurdert om fylkeskommunale oppgåver innafor enkelte område kan setjast ut på konkurranse.
- at det ikkje blir innført parlamentarisme i Telemark fylkeskommune.
Overfor sentrale styresmakter vil vi særleg arbeide for:
- at statlege overføringar står i forhold til dei forventningar som befolkninga har på dei områda som fylkeskommunen har ansvar for.
- at det blir gjort ei klarering av rollefordelinga mellom ulike forvaltingsnivå, og særleg mellom fylkeskommunen og statlege styringsorgan i fylket.
Fylkeslandbruksstyret:
Kristeleg Folkeparti går inn for:
- at det blir ført ein konsesjonspolitikk som i større grad vektlegg busetnad i distrikta.
- at det blir lagt vekt på jordvernomsyn ved arealplanlegging.
- at utmarksressursane i større grad blir knytt opp til næringsgrunnlaget i landbruket.
Overfor sentrale styresmakter vil vi særleg arbeide for:
- at det blir vurdert å selje statleg eigedom for å styrke ressurssvake bruk i distrikta.
- at departementet i større grad lyttar til lokale instansar i konsesjonssaker.
- at odels- og konsesjonslovgivinga blir gjennomgått med tanke på å sikre eit desentralisert bustadsmønster.
