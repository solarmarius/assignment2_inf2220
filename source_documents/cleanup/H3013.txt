
Fredag 4. desember 1998
Pressemelding fra KrFs samferdselsfraksjon:
Rigmor Kofoed-Larsen og Jann Sahl
Sikret oppslutning om vedlikehold og trafikksikkerhet
Sentrumspartiene har sikret flertall for bedre vegvedlikehold. Arbeiderpartiet foreslo kraftige kutt i vedlikeholdet av veger, og sentrumspartiene strakte seg langt for å sikre seg at Høyre og FrP ikke sluttet seg til dette. Dette var helt nødvendig for å unngå enda flere trafikkulykker neste år, uttaler Rigmor Kofoed-Larsen og Jann Sahl.
Hovedprofilen fra Regjeringens samferdselsbudsjett ligger fast. Det innebærer at vegvedlikeholdet er litt styrket i forhold til i 1998. Vedlikeholdet av jernbane økes. Tilretteleggingen for krengetog er å plass med over 300 millioner kroner. Det er en egen post for rassikring med 75 millioner. Det satses betydelig på trafikksikkerhetstiltak.
Sammen med FrP og Høyre har sentrumspartiene funnet inndekning for å øke riksveginvesteringene med 150 millioner kroner. Midlene skal fordeles av departementet med tanke på å opprettholde en mest mulig rasjonell og økonomisk frakdrift i påpående utbyggingsprosjekter. Dette bidrar til at FrP og Høyre gir sentrumspartiene sin sekundære støtte. Vi har vært nødt til å godta en god del kutt i inndekningen av disse 150 millionene som vi ikke liker. Men når alternativet kunne vært at Høyre eller FrP gikk til Arbeiderpartiet og kuttet en kvart milliard i vedlikeholdet, var vi nødt til å strekke oss langt. Vi frykter de konsekvensene et slikt kutt ville fått for for trafikksikkerheten, for brøyting, salting og strøing av vegene.
Arbeiderpartiet foreslår å ta 260 millioner fra vedlikeholdet for å økes investeringene tislvarende. Det hjelper lite å bli ferdig med nye vegstrekninger når vi ikke har råd til å brøyte de vegene vi allerede har, sier KrF's samferdselsfraksjon.
