
11. oktober 2000
Signe Øye
Klart for innskuddsbasert pensjon
Hensikten med å gi skattefradrag til en innskuddsbasert pensjonsordning er å gjøre det lettere for bedrifter som ikke har en tjenestepensjon å opprette en. I dag har to av tre ansatte i privat sektor ingen pensjonsordning utover folketrygden.
Stortingsrepresentant Signe Øye (A) fra Østfold beklager at sentrumspartiene sammen med Høyre og Fremskrittspartiet har vært med å svekke ordningen for arbeidstakerne. Dette kommer fram i en pressemelding 11. oktober 2000.
Forhandlingene om lov om innskuddspensjon i Finanskomitéen er nå avsluttet.
- Det er gledelig at vi har fått på plass en innskuddsbasert pensjon. Nå kan nesten en million arbeidstakere få en pensjonsordning i tillegg til folketrygden, sier Signe Øye, representant fra Arbeiderpartiet i Stortingets finanskomité. Hun er samtidig skuffet over at sentrumspartiene sammen med Høyre og Fremskrittspartiet har svekket loven for arbeidstakerne.
Hensikten med å gi skattefradrag til en innskuddsbasert pensjonsordning er å gjøre det lettere for bedrifter som ikke har en tjenestepensjon å opprette en. I dag har to av tre ansatte i privat sektor ingen pensjonsordning utover folketrygden. - Vi ønsker at fleste mulig av disse arbeidstakerne også skal få en tjenestepensjon, understreker Øye.
Hun beklager at sentrumspartiene sammen med Høyre og Fremskrittspartiet har vært med å svekke ordningen for arbeidstakerne. Disse partiene har blant annet gått inn for at en arbeidsplass kan ha flere pensjonsordninger. - Det betyr at bedriftene kan gi ledere og andre høytlønte en mye bedre pensjonsordning enn andre ansatte. Vi mener at når staten skal være med å betale i form av skattelette, bør alle ansatte skal ha en like god pensjonsordning, sier Signe Øye.
Fakta om innskuddsbaserte pensjonsordninger
Etter dagens regler må tjenestepensjonsordninger i Norge være ytelsesbaserte for å få skattefritak. At ordningen er ytelsesbasert betyr at medlemmene blir garantert en pensjonsytelse som utgjør en viss andel av sluttlønnen, vanligvis 66 prosent. I en innskuddsbasert ordning består arbeidsgivers forpliktelser i hovedsak i å betale et avtalt pensjonsinnskudd hvert år. Ytelsene til pensjonistene bestemmes av hvor mye som betales inn og avkastningen på innskuddene.
