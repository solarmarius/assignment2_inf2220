
13.06.2002
- Kommunene må få mer penger
- Arbeiderpartiet går inn for at veksten i inntektene til kommunene skal økes til 3,5 - 4 milliarder kroner i 2003. Det er 1,5 milliarder kroner mer enn regjeringen Bondevik går inn for, sier saksansvarlig for Arbeiderpartiet, Reidar Sandal i kommunalkomitéen. - Regjeringen Bondevik har et økonomisk opplegg for kommunene som er altfor dårlig. Det vil føre til betydelige nedskjæringer i velferdstilbud innenfor barnehager, skoler og eldreomsorg. Det er en politikk som Arbeiderpartiet avviser, sier Sandal.
- Arbeiderpartiet går inn for at veksten i inntektene til kommunene skal økes til 3,5 til 4 milliarder kroner i 2003. Det er 1,5 milliarder kroner mer enn regjeringen Bondevik går inn for, sier saksansvarlig for Arbeiderpartiet, Reidar Sandal i kommunalkomiteen i en pressemelding 13. juni 2002.
- Regjeringen Bondevik har et økonomisk opplegg for kommunene som er altfor dårlig. Det vil føre til betydelige nedskjæringer i velferdstilbud innenfor barnehager, skoler og eldreomsorg. Det er en politikk som Arbeiderpartiet avviser, sier Sandal.
- For å trygge velferdstilbudene i kommunene foreslår derfor Arbeiderpartiet å styrke økonomien i 2003. Det er også svært viktig for kommunene hvor store de frie inntektene blir. Arbeiderpartiet går inn for å øke disse med en milliard kroner i forhold til Regjeringens forslag. Dette er av stor betydning for kommunenes handlefrihet, sier han Sandal understreker at Arbeiderpartiet i sin innstilling til kommuneproposisjonen ikke vil gå inn for Regjeringens forslag om å innlemme de øremerkede tilskuddene til skolefritidsordningen og leirskolene i rammene, slik Regjeringen har foreslått.
- Med Regjeringens opplegg og den vanskelige økonomiske hverdagen mange kommuner er oppe i, frykter vi at foreldrebetalingen øker slik at skolefritidstilbudet både blir dårligere og dyrere. Det ønsker vi ikke. Det er svært viktig at de små skolebarna har en trygg tilværelse når foreldrene er på jobb, sier han.
Arbeiderpartiet går også mot å avvikle tilskuddet for å få skrevet ut yngre funksjonshemmede fra sykehjemmene.
- Det er uverdig at unge funksjonshemmede må bo på syke- og aldershjem. Da er ikke veien å gå å fjerne tilskuddet til utskriving slik Regjeringen går inn for, understreker Sandal.
