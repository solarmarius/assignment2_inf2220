
04.03.2002
Sylvia Brustad, Ap
Glad for støtte til økt bruk av naturgass
- Gassteknologiutvalget som i dag avga sin innstilling har gjort et grundig og godt arbeid sier stortingsrepresentant Sylvia Brustad fra Arbeiderpartiet i denne pressemeldingen fra 4. mars 2002.
- Gassteknologiutvalget som i dag avga sin innstilling har gjort et grundig og godt arbeid sier stortingsrepresentant Sylvia Brustad fra Arbeiderpartiet.
Utvalget, som ble nedsatt av Stoltenberg-regjeringen, har vært sammensatt av mange med mye faglig kunnskap på området. Utvalget bekrefter behovet for fortsatt forskning og utvikling av teknologi for å fram mest mulig miljøvennlige løsninger. Dette er Arbeiderpartiet enig i, også det fokuset utvalget har på økt bruk av naturgass i Norge. Arbeiderpartiet mener det er bedre enn økt import av kullkraft.
- Jeg har merket meg at utvalgets faglige vurderinger som i stor grad samsvarer med selskapenes vurderinger når det gjelder de tidsmessige og økonomiske perspektiv for CO2-frie gasskraftverk, sier Brustad.
- I følge flertallet i utvalget ser det vanskelig ut å få bygd fullskala CO2-frie gasskraftverk i nær framtid. Det blir derfor en stor utfordring å se på hvordan perioden frem til et fullskalaanlegg blir kortest mulig, samtidig som vi klarer å skaffe oss et best mulig beslutningsgrunnlag for valg av teknologi som også er økonomisk forsvarlig.
- I en slik sammenheng er Arbeiderpartiet åpne for innspill fra alle miljøer. Utvalget mener også at frem til vi får realisert fullskalaanlegg, må vi satse på utvikling og bygging av mindre demonstrasjonsanlegg for CO2-fri teknologi. Dette samsvarer helt med Arbeiderpartiets politikk og vi forventer at regjeringen følger opp dette i den bebudede gassmeldingen, sier Brustad.
Sylvia Brustad sier videre at hun er svært fornøyd med at hydrogen har fått så brei plass i utvalgets innstilling. - Det er ikke tvil om at hydrogen vil bli en viktig energibærer når vi ser et stykke inn i fremtiden.
- På veien mot et hydrogensamfunn må en større andel av naturgassen brukes innenlands, og jeg er derfor svært glad for at gassteknologiutvalget understreker dette, avslutter Sylvia Brustad.
