
27.10.2003
Unge Venstre
Presseuttalelse fra Unge Venstre
For umiddelbar publisering
Gi språkopplæring til alle asylsøkere
På ungdommens Nordiske Råd i helgen ble det vedtatt en resolusjon om at alle asylsøkere skal få opplæring i språk og samfunnsforhold mens de venter på å få søknaden behandlet. Denne resolusjonen ble fremmet av Nordisk Liberal Radikal Ungdom etter initiativ av Unge Venstre.Enkelte bor i dag på mottak i flere år uten noen form for språkopplæring, og dette vanskeliggjør muligheten for å delta i samfunnet.
- Tidlig opplæring i språk og samfunnsfag vil gjøre integreringsprosessen lettere den dagen man får oppholdstillatelse. Motivasjonen for å lære seg språk og andre fag er også størst med en gang man kommer til et fremmed land, sier Audun Rødningsby, politisk nestleder i Unge Venstre.
