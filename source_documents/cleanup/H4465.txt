
fredag 6. april 2001 15:15:33
May Britt Vihovde (V):
- Et feilsteg å overføre sykehusene til staten
Venstre går mot Regjeringens forslag om statlig overtakelse av spesialisthelsetjenesten. Venstres helse- og sosialpolitiske talskvinne May Britt Vihovde mener det viktig at helsepolitikk i stor grad blir skapt der folk er. - Det den nye reformen Regjeringen legger opp til, med statlig overtakelse av spesialisthelsetjenesten, går motsatt vei, og fjerner viktige spørsmål fra den politiske arena, sier Vihovde.
- Samtidig som det er foreslått å gi lokale folkevalgte økt makt på enkelte områder, velger Regjeringen å la ansvaret for sykehusene gå motsatt vei. Folks nærhet til å styre egne tjenester skal ikke gjelde for den viktigste tjenesten av dem alle, helse og sykehus. Sykehusene flyttes fra lokal og folkevalgt styring til statlig byråkrati, sier May Britt Vihovde.
