
4.10.2000
Ola D. Gløtvold,
Pressemelding fra
SYKEHUSENE OG FYLKESØKONOMIEN
Regjeringen Stoltenberg framstiller det i statsbudsjettet som om de styrker fylkeskommunenes frie midler med 750 millioner kroner. Det blir et bedrag når de i samme budsjett pålegger fylkene å bruke 300 millioner av disse pengene til medfinansiering av pasientbehandling i sykehus.
Dessuten skal fylkene ut med en egenandel på om lag 500 millioner kroner til utstyrsanskaffelser. Til sammen betyr det at økningen i de såkalte frie midlene er mer enn brukt opp til disse to viktige tiltakene.
Når vi vet at også andre tilsvarende opplegg, bl.a. til videregående opplæring, er finansiert gjennom fylkenes frie midler, blir en utlovet økningen på 750 millioner kroner en illusjon, påpeker Sp`s helsepolitiske talsmann, Ola D. Gløtvold.
