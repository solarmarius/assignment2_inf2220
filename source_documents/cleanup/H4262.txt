
torsdag 2. september 1999 12:40:11
Venstre vil gjenreise og vitalisere lokaldemokratiet
Venstre etterlyser fokus på det som burde være valgkampens store tema: Lokaldemokratiets kår - med lokale kandidater og lokale saker i fokus
I dag la partiet fram en tiltaksplan i 20 punkt for å vitalisere og gjenreise lokaldemokratiet.
- Selv om skole, helse og samferdsel er viktige saker, er Venstres viktigste budskap i valgkampen å stå på lokaldemokratiets side, slik vi alltid har gjort. Vi tror på de gode gamle verdiene som lå til grunn for etableringen av det lokale selvstyret. Nemlig kommunenes frihet til å bestemme mest mulig, innbyggernes rett til å delta i styringen av sitt samfunn og det at lokale beslutninger ofte er de mest effektive for de beslutningene da tas av de som kjenner sakene best, sa Venstres leder, Lars Sponheim.
Blant forslagene i Venstres tiltakspakke er å holde lokalvalgene på ulike datoer, forenkle kravene til å stille valglister, økt personvalg, rådgivende folkeavstamminger, direkte valg av ordfører og bydels- og grendeutvalg, stemmerett for 16-åringer i lokalvalg, økt innsyn og åpenhet i kommunal forvaltning og mindre statlig overstyring.
-I tillegg til lovendringer og bedre forutsetninger fra sentrale myndigheter, er det for Venstre viktig å peke på at lokal-politikerene aktivt må bruke de mulighetene de selv har til vitalisering av lokapolitikken.
-Det er i ferd med å feste seg en oppfatning av at det ikke har noen hensikt å engasjere seg i kommunepolitikk fordi "staten styrer alt". Slik er ikke virkeligheten! Sannheten er at mulighetene er store. Det er ingen som forbyr lokalpolitikerne å fremme forslag om f.eks. åpen kommune, opprette serviceerklæringer, legge saksdokumenter på internett eller flere av de andre forslagene Venstre fremmer i dette dokumentet, sa Sponheim.
Les tiltaksplanen på http://www.venstre.no/valg99/lokaldemokrati.html
