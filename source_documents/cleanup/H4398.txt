
onsdag 15. november 2000 18:07:43
Venstres Leif Helge Kongshaug:
- Havbruksutdanning kan få egne oppdrettskonsesjoner
- Videregående skoler med fiskeri- og havbruksutdanning bør være høyaktuelle for tildeling av oppdrettskonsesjoner, når stortingsflertallet nå har åpnet for at skoler som er avhengige av et oppdrettsanlegg kan få egne konsesjoner. Dette kan gi et nødvendig løft for rekrutteringa til havbruks- og fiskeriutdanninga, og underbygger ytterligere det meningsløse i å legge ned utdanningstilbud innenfor fiskeri og havbruk. Det sier Venstres stortingsrepresentant Leif Helge Kongshaug.
Kongshaug sitter i Stortingets næringskomité, hvor Ap, Venstre, Sp og Krf i går samlet seg om å vrake fiskeriministerens forslag om å auksjonere bort nye oppdrettskonsesjoner. I stedet blir det et tildelingssystem som tilgodeser gründerne og småbedriftene i næringen, samt skolene som er avhengig av oppdrettsanlegg. I forlengelsen av dette vedtaket utfordret Kongshaug i dag utdanningsminister Trond Giske til å bidra til å sette vedtaket om at skoler kan få tildelt egne konsesjoner raskt ut i livet, og Giske ga positive tilbakemeldinger på dette.
- Venstre ser det som meget viktig for rekruttering og optimisme i havbruksnæringen at skolene gis mulighet til å få egne konsesjoner. - Dersom vi mener alvor med at fiskeri og havbruk skal være vekstkraftige framtidsnæringer, må vi nå ta et krafttak for å sikre rekruttering og gjøre næringene attraktive for ungdom.
- Oppdrettskonsesjoner kan gi løft for havbruksutdanning
- Aukra og Averøy videregående skoler bør være høyaktuelle for tildeling av oppdrettskonsesjoner, når stortingsflertallet nå har åpnet for at skoler som er avhengige av et oppdrettsanlegg kan få egne konsesjoner. Dette kan gi et nødvendig løft for rekrutteringa til havbruks- og fiskeriutdanninga, og underbygger ytterligere det meningsløse i å legge ned fiskeriutdanninga i Aukra og havbrukstilbudet på Averøy.
Det sier Venstres stortingsrepresentant fra Møre og Romsdal, Leif Helge Kongshaug. Kongshaug sitter i Stortingets næringskomité, hvor Ap, Venstre, Sp og Krf i går samlet seg om å vrake fiskeriministerens forslag om å auksjonere bort nye oppdrettskonsesjoner. I stedet blir det et tildelingssystem som tilgodeser gründerne og småbedriftene i næringen, samt skolene som er avhengig av oppdrettsanlegg. I forlengelsen av dette vedtaket utfordret Kongshaug i dag utdanningsminister Trond Giske til å bidra til å sette vedtaket om at skoler kan få tildelt egne konsesjoner raskt ut i livet, og Giske ga positive tilbakemeldinger på dette.
- Venstre ser det som meget viktig for rekruttering og optimisme i havbruksnæringen at skolene gis mulighet til å få egne konsesjoner. - Dersom vi mener alvor med at fiskeri og havbruk skal være vekstkraftige framtidsnæringer, må vi nå ta et krafttak for å sikre rekruttering og gjøre næringene attraktiv for ungdom.
