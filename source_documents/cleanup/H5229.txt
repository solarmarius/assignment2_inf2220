
19.10.2001
Stortingsrepresentant Karin Ståhl Woldseth, Fremskrittspartiets kulturpolitiske talsmann.
Lite spennende valg av Kulturminister
- Valget av Valgerd Svarstad Haugland som ny Kirke- og Kulturminister er et lite spennende valg for kulturen sier Fremskrittspartiets kulturpolitiske talsmann Karin Ståhl Woldseth i en kommentar til dagens utnevning.
- Valgerd Svarstad Haugland er ingen profilert kulturpolitiker og det er vanskelig å si noe om hvilken profil hun vil legge seg på i kulturpolitikken. Hennes bakgrunn som tidligere Barne- og familieminister er likevel en styrke for denne stillingen, sier Karin Ståhl Woldseth. Svarstad Haugland har vært en profilert barne- og familiepolitiker og det kan bidra til at kulturaktiviteter for barn- og unge blir satt mer i fokus enn hva som har vært tilfellet under den nåværende kulturministeren.
Fremskrittspartiet ønsker at kulturpolitikken skal vris i større retning mot aktiviteter for barn- og unge, sier Karin Ståhl Wolseth, som regner med at en KrF ledet regjering vil etterkomme dette kravet fra Fremskrittspartiet.
