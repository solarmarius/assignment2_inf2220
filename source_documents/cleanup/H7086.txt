
16.5.2003
Sp
Odd Roger Enoksen
Når også Hans Majestet Kongen gir opp bondeyrket !!
Årets jordbruksoppgjør vil dessverre få som konsekvens at flere bønder vil slå følge, sier Senterpartiets næringspolitiske talsmann Odd Roger Enoksen i en kommentar til resultatet av årets jordbruksforhandlinger.
Både Venstre og Kristelig Folkeparti har tidligere forpliktet seg på at landbruket skal ha en inntektsutvikling på linje med resten av samfunnet. Det er trist at de gjør hva de kan for å underminere dette målet i regjering, sier Enoksen.
Selv om forhandlingsresultatet er langt bedre enn det Regjeringen la fram, bidrar ikke dette til å skape den optimisme som er nødvendig for å sikre rekruttering og stanse nedgangen i antall gårdsbruk her i landet, sier Enoksen.
