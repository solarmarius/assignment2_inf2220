
11.juni 2002
Fra KrFs parlamentariske leder Jon Lilletun:
Opposisjonen med nytt barnehagefolik
Tomme løfter til småbarnsforeldre?
Regjeringspartiene går inn for full behovsdekning, lavere foreldrebetaling og likebehandling av offentlige og private barnehager. En rigid maksimalpris kan føre til at mange private barnehager går konkurs og at kvaliteten svekkes. Vi mener det er uansvarlig å innføre en slik ordning uten at vi vet hvilke konsekvenser det vil ha, sier Jon Lilletun.
- Norske småbarnsforeldre har fra oss politikere opplevd for mange brutte løfter i barnehagepolitikken. Når opposisjonen nå legger fram nye løfter uten å vise velgerne hvilken finansieringsmodell de vil ha eller hvor de vil hente penger frykter jeg at det blir med de fine ordene. Opposisjonspartiene har ingen felles løsning på hvordan de vil finne penger til denne planen. Det foreldre trenger er realistiske målsetinger og konkrete resultater, sier KrFs parlamentariske leder.
-Det er ingen uenighet om målene i barnehagepolitikken, full behovsdekning og lavere foreldrebetaling. Vi strakk oss langt i forhandlingene og la frem en offensiv, realistisk og forpliktende skisse for å nå disse målene, sier Lilletun.
-Regjeringspartiene har vist vilje til å diskutere og utrede ulike modeller for tak på foreldrebetalingen, men vi må da vite hvilke konsekvenser en slik ordning kan få. For regjeringspartiene har det vært viktig at ønsket om maksimalpris ikke skal være til hinder for målet om full barnehagedekning, sier Lilletun.
