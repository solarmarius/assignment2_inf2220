
Bergen 11. august
Venstres stortingsgruppe ved May Britt Vihovde, sosialpolitisk talskvinne i Venstres stortingsgruppe
- Historisk i norsk narkotikapolitikk
NRK meldte idag tidlig at det opprettes en egen narkotikadomstol i Oslo og Bergen. Domstolen skal kunne idømme rusmisbrukere behandling istedenfor straff.
- Dette er det største som har skjedd i norsk narkotikapolitikk , sier sosialpolitisk talskvinne i Venstres stortingsgruppe May Britt Vihovde
- At rusmisbrukere idag idømmes straff for sin avhengighet er meningsløst. Kriminalitet som blir begått av rusavhengige skyldes enten rus eller finansiering av rusavhengighet, sier Venstres Vihovde
- Rusmisbrukere gies nå en mulighet til å bli avvent og rehabilitert istedenfor straff. Dette øker sjansene for at man kommer seg ut av rus og kriminalitet. Nå er det viktig at vi følger opp med et skikkelig ettervern fordi veien tilbake til rusen er i dag alt for kort, sier Vihovde.
