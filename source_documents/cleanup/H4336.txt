
onsdag 3. mai 2000 14:07:07
- Positivt for frilans-journalister
- Det er positivt at forskjellsbehandlingen av frilans-journalister kan bli opphevet, slik at disse også kan være næringsdrivende. Vi mener det bør skje fra inntektsåret 2000, sier Venstres Gunnar Kvassheim, som fikk positivt svar fra finansministeren i dagens spørretime.
En forskrift fra 70-tallet gjør det umulig for skrivende journalister å være selvstendig næringsdrivende, og dermed få fradrag for utgifter ved beskatning. Finansministeren sa seg enig i at tiden har gått fra denne bestemmelsen, og han ville be Skattedirektoratetet vurdere saken. Kvassheim sa seg fornøyd med dette, og lovet at Venstre vil se til at saken følges opp.
- Endringen bør skje i høst, slik at den kan gjøres gjeldende fra inntektsåret 2000, sier Gunnar Kvassheim.
