
12.07.2001
Saera Khan
- Henger ikke ut politiet
- Det har ikke vært min mening å stemple en hel yrkesgruppe som rasister, slik lederen i Politiets fellesforbund beskylder meg for. Det jeg derimot ønsket med mitt utspill i NRK, var å rette søkelyset på et problem som mange mennesker med minoritetsbakgrunn opplever, når de i møte med politifolk føler seg mistenkeliggjort på grunn av sin hudfarge. Jeg vil tro at det også vil være i politiets egen interesse å ta en debatt om dette problemet og rydde opp i uheldige forhold. Det sier stortingskandidat Saera Khan i en kommentar til oppslaget i Dagsnytt radio onsdag 11. juli 2001.
- Det har ikke vært min mening å stemple en hel yrkesgruppe som rasister, slik lederen i Politiets fellesforbund beskylder meg for. Det jeg derimot ønsket med mitt utspill i NRK, var å rette søkelyset på et problem som mange mennesker med minoritetsbakgrunn opplever, når de i møte med politifolk føler seg mistenkeliggjort på grunn av sin hudfarge. Jeg vil tro at det også vil være i politiets egen interesse å ta en debatt om dette problemet og rydde opp i uheldige forhold. Det sier stortingskandidat Saera Khan i en kommentar til oppslaget i Dagsnytt radio onsdag.
Dagsnyttmeldingen kan også gi inntrykk av at Saera Khan stiller seg bak anmeldelsen av justisministeren og politimesteren i Oslo som blir framlagt på dagens demonstrasjon mot politivold og rasisme. Dette tar Khan sterk avstand fra.
- Jeg vil presisere at jeg ikke vil være med på noen anmeldelse av justisministeren og politimesteren. Da jeg ble klar over at dette skulle skje i forbindelse med demonstrasjonen, bestemte jeg meg for ikke å stille opp på demonstrasjonen. Det blir rett og slett for useriøst å beskylde justisministeren for å nekte minoriteter i Norge rettsbeskyttelse, sier Saera Khan.
