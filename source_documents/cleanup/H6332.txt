
06.11.02
DNA
Arbeiderpartiets satsinger i statsbudsjettet 2003
Arbeiderpartiets stortingsgruppe behandlet onsdag 6. november 2002 statsbudsjettet for 2003. Arbeiderpartiets forslag i statsbudsjettet vil inneholde endringer på om lag 7,5 milliarder kroner i forhold til regjeringens forslag.
Arbeiderpartiets Stortingsgruppe har i dag behandlet statsbudsjettet for 2003. Arbeiderpartiets forslag i statsbudsjettet vil inneholde endringer på om lag 7,5 milliarder kroner i forhold til regjeringens forslag.
Arbeiderpartiet vil fremme forslag langs tre hovedlinjer:
trygge arbeidsplassene og bekjempe den økende ledigheten.
rette opp usosiale kuttforslag fra regjeringen.
mer til skole og eldreomsorg i kommunene.
1. Arbeid og næringsliv: til sammen om lag 2,5 mrd. kr.
Arbeiderpartiet vil for å trygge arbeidsplassene og bekjempe økende ledighet gjøre følgende hovedsatsinger:
Opprettholde dagpenge- og permitteringsordningene
Styrke SND, næringsutvikling og distriktsutvikling
Øke bedriftenes avskrivingssatser for maskiner fra 15 til 20 prosent
Økt tilskudd til forskning og utvikling i næringslivet
Opprettholde nettolønnsordning for fergeansatte
Opprettholde refusjonsordning for sjøfolk
Flere arbeidsmarkedstiltak (1.700 stk) og styrking av Aetat
Økte veiinvesteringer
Mer til jernbane og kollektivtrafikk
2. Rette opp usosiale kuttforslag fra regjeringen: til sammen om lag 1,2 mrd.
Arbeiderpartiet vil for å rette opp usosiale kuttforslag gjøre følgende hovedprioriteringer:
Gratis medisiner på blå resept for eldre over 67 år og uføre
Redusere egenandelstaket for medisinsk behandling
Ikke avvikle småbarnstillegget i barnetrygden
Ikke kutte reisestipendet til studenter
Opprettholde stønad til datautstyr for funksjonshemmede
Ikke kutt i trygdebilordningen
Ikke fastsette tak for særfradrag for sykdomsutgifter
3. Mer til skole, eldreomsorg og barnehager: til sammen om lag 2,2 mrd. kr.
Arbeiderpartiet vil øke bevilgningene til kommunene slik at disse kan styrke skolen, eldreomsorgen og barnehagene:
Øke kommunenes frie inntekter (til skole og eldreomsorg)
Øke tilskuddet til skolefritidsordningen
Fullfinansiering av barnehagesatsingen
Gratis leirskole
Utlånsordning for skolebøker i videregående skole
Styrke låneordningen til opprustning av skolebygg
4. Øvrige satsinger: til sammen om lag 1,5 mrd. kr.
Arbeiderpartiet vil i tillegg blant annet gjøre følgende satsinger:
Ta igjen etterslep i trygdeoppgjøret. (Det skal settes av penger til neste års trygdeoppgjør)
Flere boliger for vanskeligstilte
Øke lånerammen til Husbanken
Øvrig styrking av skole, utdanning og forskning
Mer til energi og miljø
Mer til kultur og frivillig arbeid
Mer til kriminalomsorg
