
17.08.2001
Venstres leder Lars Sponheim
Aps skolesatsing umulig uten økt arbeidsinnvandring
Arbeiderpartiets skolesatsing hvor kommunene kan låne inntil 15 mrd. rentefritt for å ruste opp skolebygg er umulig uten økt arbeidsinnvandring, mener Venstres leder Lars Sponheim.
Alle ­ også Jens Stoltenberg og Arbeiderpartiet ­ vet at det norske arbeidsmarkedet er sprengt og at det ikke finnes arbeidskraft til å gjennføre den satsingen på opprustning av skolebygg som Ap legger opp til. Det eneste vi oppnår er at prisene på arbeidskraft stiger når etterspørselen øker. Det betyr at vinningen går opp i spinningen for de norske kommunene som skal gjennomføre opprustningen. Det hjelper lite med rentefritak når prisen på arbeidskraften økes.
Dersom ikke Arbeiderpartiet følger Venstres forslag om et snarlig og effektivt program for økt arbeidsinnvandring ­ er skolesatsingen umulig - og fører både velgerne og landets kommuner bak lyset.
For å få fortgang i den nødvendige arbeidet med opprustning av skolebygg lanserer Venstre igjen følgende 6 punkts-program for økt arbeidsinnvandring som statsministeren kan iverksette umiddelbart dersom det er reell vilje til å følge opp skolesatsingen i Regjeringen.
1.
La mennesker som er i Norge søke om arbeids- og oppholdstillatelse. I dag kan dette ikke gjøres fra Norge.
2.
Innføre samme regler (3 måneders regelen) for innbyggere fra land uten for EØS som i dag gjelder for EØS-landenes innbyggere.
3.
Innføre en «Green-Card-ordning» for personer som det stilles garanti for fra norsk Arbeidsgiver, f.eks. norske kommuner.
4.
Skille arbeidssøkere fra de som søker beskyttelse. Andre offentlige organ enn UDI må stå for saksbehandlingen av arbeidsinnvandrere.
5.
Gi A-etat fullmakter og budsjetter til å operere i interessante og relevante markeder over hele verden.
6.
Etablere et «Clearing-House». Dette får ansvaret for raskt og effektivt klargjøre hva utenlandske eksamener og kompetanse innebærer i forhold til norsk kompetanse. Næringslivet har tilbudt seg å være med på dettearbeidet.
