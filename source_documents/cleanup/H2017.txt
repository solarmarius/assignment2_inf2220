
Tysdag 24. mars 1992
Saksordførar Lars Gunnar Lie om pensjonssparing i bank:
LIKE TILHØVE FOR BANK OG FORSIKRING
EIN FORUTSETNAD
Bankane lyt få høve til å gje dei same tilboda om pensjonssparing etter Skattelova som forsikringsselskapa om ein ikkje vil skapa konkurransevriding i marknaden.
Mellompartia sin fraksjon i Finanskomiteen ser det som naturleg å få til ei tilsvar-ande ordning for pensjonssparing i bank som det forsikringsselskapa kan gje tilbod om, slik at publikum kan velje mellom forsikringsselskapa og bankane sine tilbod.
Dette slo stortingsrepresentant Lars Gunnar Lie (KrF, Sogn og Fjordane) fast då innstillinga frå Finanskomiteen om pensjonssparing i bank vart handsama tysdag. Tre av Høgre sine representanter hadde tatt saka opp, og Lie var saksordførar under komitéhandsaminga.
-Frå Kristeleg Folkeparti si side står vi fast ved at det for framtidas pensjonar må vere ein kombinasjon av pensjon frå folketrygda, i tillegg til tenestepensjon gjennom teneste-pensjonsordningar og private pensjonsforsikringar. Av rettferdsgrunnar meiner eg det er naudsynt å gjere det mogleg for pensjonsopptening for grupper som ikkje er med i tenestepensjonsordningar, sa Lars Gunnar Lie. Han synte til det at det er gjennom privat eiegenforsikring etter Skattelova ein har høve til dette, og sa at det også må vere mogleg å få eit slikt tilbod gjennom bank.
Lars Gunnar Lie vedgjekk at tilbod om eigen pensjonsforsikring etter Skattelova ikkje kan gjes gjennom bank utan at ein endrar lova, og då vil skilnaden mellom bank og forsikring verta enda mindre enn det har vore tidlegare.
-Eg skal ikke leggja skjul på at det i KrF si stortingsgruppe er ulike syn på kor sterkt dette skiljet skal vere, sa han, og streka under at tryggleiken for dei som går inn i slike avtaler må prioriteras høgt. -Eg meniner då tryggleik for at livsforsikrings- og pensjonsmidlar ikkje vert borte i risikofylt bankverksemd eller aksjespekulasjon. sa Lars Gunnar Lie.
Lie peika og på at når det no er gitt høve til å skipe finanskonsern mellom bank og forsikring, kan dette og føre til konkurransevirdingar. -Eg vil i den samanhang peike på at dei mindre bankane vanskeleg kan få ordne seg med ei tilknyting til forsikring, slik dei store bankane kan, sa han.
