
Måndag 2. november 1992
Lars Gunnar Lie (KrF) i finansdebatten:
FORSVARLEG Å INNFØRA GRADERT MOMS
Kristeleg Folkeparti ser på innføring av gradert moms som eit forsvarleg tiltak i arbeidet med fordele dei naudsynte innstrammingsvedtaka på ein rettvis måte. Å auke mjølkeprisane og redusere alkoholprisane er derimot ikkje forsvarleg. Slik oppsummerte stortingsrepresentant Lars Gunnar Lie (KrF, Sogn og Fjordane) dei avgiftspolitiske synspunkta sine under finansdebatten i Stortinget måndag.
Lars Gunnar Lie trudde gradert moms vil ha ein innstrammingseffekt på det generelle forbruket, og ei forsvarleg fordeling av byrdene. Redusert moms på matvarer vil ta omsyn til dei som er svakast stilt økonomisk, og vil dessutan kome barnefamiliane til gode, og kompensere litt for at mjølkesubsidiane vert tekne bort, sa han, og minne om at gradert moms er vanelg i fleire andre vest-europeiske land.
At regjeringa gjer framlegg om auke i mjølkeprisen og lågare pris på alkohol samstundes, kalla Lie "eit svært dårleg politisk signal". Han trudde ikkje eit slikt signal ville skape forståing for krisa i norsk økonomi.
-Signalet er galt i høve til barnefamiliane, og det er galt i ein ernæringspolitisk samanhang. Ekstra galt er det i ein edruskapspolitisk samanhang, slo Lars Gunnar Lie fast.
-Derfor vil KrF gå mot reduksjonane i avgiftene på brennvin, og vil gjerne fram-legg om å auke avgiftene både på brennvin, vin, øl og tobakk i høve til regjeringa sitt framlegg, sa Lars Gunnar Lie, som peika på at regjeringa sitt opplegg vil medføre at alkohol i gjennomsnitt vert to og en halv prosent billigare neste år, noko som vil medøfre omlag ei tilsvarande auke i forbruket av alkohol.
-Dette vil ikkje Kristeleg Folkeparti medverke til, sa Lars Gunnar Lie i Stortinget måndag.
