
6/5-02
Venstre vil styrke den etiske forvaltningen av oljefondet
Oljefondet gir en mulighet for å bidra til en oppfølging av menneskerettighetene og grunnleggende miljøprinsipper på den internasjonale arena. Venstre arbeider for å styrke den etiske forvaltningen av oljefondet.
Norge har i kraft av sin store aksjeportefølje et stort ansvar for å bidra til større grad av etisk ansvarlighet på det globale marked. Regjeringens innstramninger i oljefondets muligheter til å investere i selskaper som bryter folkerettslige prinsipper og konvensjoner, er derfor et viktig skritt i riktig retning. Dette er imidlertid ikke tilstrekkelig for å oppnå en sosialt og miljømessig forsvarlig forvaltning.
Venstre vil derfor videreutvikle de innstrammingene i forvaltningen av fondet som regjeringen legger opp til.
