
Dato: 26.10.05
Arne Sortevik, medlem av Transport- og kommunikasjonskomiteen
- Flysikkerheten er i fare
- Flypassasjerer i Norge utsettes stadig for forsinkelser. Dette har pågått over lang tid og viser frem et statlig selskap, Avinor, som ikke er i stand til å gjøre jobben sin, sier stortingsrepresentant Arne Sortevik, medlem av Stortingets transport og Kommunikasjonskomité.
- Det er fullstendig uakseptabelt at situasjoner som medfører store forsinkelser stadig skal ramme flytrafikken i Norge og at situasjonen vedvarer. Det reiser spørsmål om Avinors ledelse og selskapets Alt dette gir oss et dårlig rykte som flykaotisk nasjon, sier stortingsrepresentant Arne Sortevik fra FrP.
- Forutsetningen bak omstillingene i Avinor er at sikkerhet skal ha høyeste prioritet og at Luftfartstilsynets sikkerhetskrav og sikkerhetstilrådninger følges opp. Statens havarikommisjon har i august levert sin rapport om hvordan flysikkerheten blir ivaretatt i de store omstillingene innenfor norsk luftfart. Rapporten inneholder svært kritiske konklusjoner og sterke sikkerhetstilrådninger. Dette krever konkret oppfølgning - ikke tåkeprat, fortsetter Sortevik.
- FrP fraksjon i Transport og Kommunikasjonskomiteen tar nå fatt i denne utfordringen: Kommende uke 44 avholdes møte med adm.dir. hos Avinor og befaring på Røyken der vi møter de tillitsvalgte, sier stortingsrepresentant Arne Sortevik fra FrP.
