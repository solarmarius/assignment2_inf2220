
Søndag 5. juli 1992
Parlamentarisk leder Kåre Gjønnes (KrF) i Halden:
NY AVGIFTSPOLITIKK FOR NÆRINGSLIVET
Kristelig Folkeparti ønsker fremdeles å fjerne el-avgiften til industrien. Når syssel-settingskommisjonen legger fram sin innstilling bør også den vurdere mulighetene for å finne nye løsninger når det gjelder avgiftspolitikken overfor næringslivet i det store og hele. Det sa Kristelig Folkepartis parlamentariske leder Kåre Gjønnes i Halden søndag.
-Det er all grunn til å spørre om ikke den sterke avgiftsbelastningen på innsatsfaktorer som elektrisitet og arbeidskraft er et av de største hindrene for å skape nye arbeidsplasser, og om det ikke også er en trussel mot eksisterende virksomhet, sa Kåre Gjønnes. Han sa seg glad for at KrF hadde fått delvis gjennomslag for sitt syn på el-avgiften i det kompro-misset som Arbeiderpartiet og mellompartiene gikk inn i ved behandlingen av Revidert Nasjonalbudsjett.
-Vedtaket om å halvere el-avgiften for visse næringer for siste halvdel av 1992, ga disse en innsparing på 66 millioner. Det gjelder blant annet treforedlingsindustrien, som har lange tradisjoner i Østfold, understreket Kåre Gjønnes.
KrFs parlamentariske leder sa at han for sin del mener at partiet fortsatt må vurdere redusjoner i arbeidsgiveravgiften. -Disse midlene må selvsagt dekkes inn på andre måter. Skatt eller gradert moms er mulige måter å gjøre det på, men dette har et mye lengre perspektiv, der hele budsjettbalansen må ivaretas, sa Kåre Gjønnes i Halden søndag.
