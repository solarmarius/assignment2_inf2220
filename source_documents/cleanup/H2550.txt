
Lørdag 19. mars 1994
Kristelig Folkepartis landsstyre:
NEI TIL LETEBORING I SKAGERRAK
Landsstyret i KrF samlet til møte 18 og 19. mars 1994, uttaler:
Hensynet til fiskerinæringen, miljøet og den totale forvaltningen av våre olje- og gassressurser tilsier et nei til leteboring i Skagerrak og de mest kystnære områder lenger nord.
Det er ingen tvil om at begrenset leting vil føre til utvinning dersom en gjør funn i de aktuelle områdene. Skagerrak er viktig som friluftsområde og inneholder sentrale fiskefelt. Det er også et økologisk sårbart område som allerede er sterkt belastet av forurensinger. Utvinning av olje og gass i omårdet med løpende utslipp og mulighet for større oljesøl kan derfor få store konsekvenser. Tilsvarende hensyn gjør seg gjeldende også for de mest kystnære områdene i Midt- og Nord-Norge. Her vil viktige gyteområder for fisk, større sjøfuglebestander og verneverdige områder være truet. Det må også ut-vises varsomhet når det gjelder leteboring også i Barentshavet, og ikke åpnes for olje-utvinning her før hensynet til fiskeressurser og miljø er ivaretatt.
Landsstyret i Kristelig Folkeparti etterlyser på denne måten et bedre samsvar mellom nasjonale miljøpolitiske og oljepolitiske mål. Generasjonsregnskapet bør også bringes inn i disponeringen av petroleumsressursene. Vår nasjonalformue bør komme flere generasjoner til gode. Selvom oljeproduksjonen etter alt å dømme vil gå ned fra 1996/97, er det behov for en langsiktig disponering av ressursene der et lavere utvinn-ingstempo enn dagens legges til grunn. Det vil være til beste for sysselsettingen og for de generasjonene som kommer etter oss. Regjeringens stortingsmelding om petroleums-virksomheten tar for lite hensyn til dette.
Resolusjonen ble enstemmig vedtatt.
