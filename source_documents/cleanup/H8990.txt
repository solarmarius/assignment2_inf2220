
15.2.2005
FpU
FpU støtter anmeldelse av Elevorganisasjonen!
Elevenes Hovedforbund (EHF), Norges nest største interesseorganisasjon for elever, har anmeldt Elevorganisasjonen for deres praksis med kollektivt medlemskap.
Formann i FpU, Trond Birkedal, er glad for at man nå får en avklaring om hvorvidt det er lov å tvangsinnmelde folk i en interesseorganisasjon.
- FpU støtter anmeldelsen fordi det er en prinsipielt viktig sak. FpU har lenge vært skeptiske til Elevorganisasjonens legitimitet som talerør for elevene og jeg tviler på om det store flertallet av elever en gang vet at de er medlemmer i Norges kanskje mest bakstreverske interesseorganisasjon nest etter Utdanningsforbundet. Jeg tviler på at noen hadde godtatt at FpU regnet som medlemmer alle de elevene som går på skoler der vi får mer en 50 % oppslutning ved skolevalg, sier Birkedal.
FpUs formann ønsker Elevenes Hovedforbund (EHF), som kun praktiserer individuelt medlemsskap, lykke til med anmeldelsen.
