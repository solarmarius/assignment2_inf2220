
Fredag 18. mars 1994
KrF-leder Kjell Magne Bondevik om dato for folkeavstemming:
NORGE BØR HA EU-AVSTEMMING LIKT MED SVERIGE OG FINLAND - REGJERINGEN FORPLIKTET TIL Å FØLGE OPP
-Etter at Sverige nå har fastsatt datoen for sin folkeavstemming om EU-medlemskap, plikter Regjeringen, ut fra det vedtaket Stortinget har gjort, å kontakte Finland med sikte på at Norge og Finland holder sin folkeavstemming samme dag som Sverige, søndag 13. november. Det sier Kristelig Folkepartis leder og parlamentariske leder Kjell Magne Bondevik i en kommentar.
Kjell Mange Bondevik sier at dersom Finland velger å holde sin folkeavstemming på en annen dag enn Sverige, for eksempel har søndag 18. september vært nevnt, bør Norge enten holde sin folkeavstemming samme dag som Finland eller samme dag som Sverige.
-Stortinget gjorde et vedtak om dette sist høst, og Regjeringen er forpliktet til å følge det opp, og til å gjøre maksimalt for at Stortingets vilje blir effektuert, sier Kjell Magne Bondevik.
