
Oslo, 19.4.01
Krev boikott av israelske varer
RV vil ha Rimi-Hagen med på laget
RV har i dag sendt et brev til Stein Erik Hagen - vedlagt denne pressemelding - med en oppfordring til å delta i et initiativ for boikott av israelske varer.
Etter de siste dagers hendelser i Midt-Østen, har kravet om vareboikott blitt reist med fornyet styrke.
For å gjennomføre en slik boikott er det viktig at dagligvarehandelen, med de største kjedene i spissen, er med på dette. Stein Erik Hagen har markert seg som tilhenger av etisk handel, og har klare synspunkter på etikk og moral i samfunnet, og vil derfor være en naturlig samarbeidspartner i et slikt initiativ, sier leder i RV, Aslak Sira Myhre, i en pressemelding.
- De overgrepene israelske myndigheter har begått overfor sivile palestinere i løpet av det siste året, har fått en hel verden til å ta avstand fra Israels metoder, sier han videre. - Det må være en naturlig følge at norske forbrukere går til en full boikott av varer fra dette undertrykkerregimet.
