
9.10.2003
Stortingsrepresentant Rune J. Skjælaaen (Sp), medlem av utdanningskomiteen om statsbudsjettet:
Studieforbunda blir rammet for hardt
Årets statsbudsjett legg om til eit kutt i støtta til studieforbunda på 40 millionar. Dette kan bety kroken på døra for mange studieforbund, frykter Rune J. Skjælaaen frå Senterpartiet.
Studieforbunda arrangerte i fjor 52 000 kurs, på ei rekke fagområde. Meir enn 1,7 millionar studietimar vart meldt inn av dei 23 studieforbunda som har rett til statstilskot. - Eit så stort kutt vil bety at det viktige tilbodet studieforbunda gjev vil kunne bli sterkt redusert, seier Skjælaaen.
I fjor deltok om lag 650 000 personar på studieforbunda sine kurs. - Det er eit paradoks at regjeringa snakkar med fine ord om livslang læring og frivillige organisasjonar, og samstundes når det kjem til handling raserer dei den viktigaste arenaen organisasjonane har for opplæring av medlemmar og andre, seier ein oppgjeven Skjælaaen
- Det ville vere tragisk om det desentraliserte tilbodet som studieforbunda representerer vert fjerna. Kursa som vert arrangerte er ikkje berre ein fageleg viktig arena, men òg ein viktig sosial arena for mange, seier Skjælaaen.
