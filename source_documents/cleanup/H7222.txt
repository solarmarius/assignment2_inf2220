
17.06.03
Jorunn Ringstad (Sp)
Eit viktig steg i rett retning
Senterpartiet er svært nøgd med å ha fått gjennomslag for tilsagn om statsgaranti for bygginga av fire nye gassdrivne ferjer. Dette er eit viktig vedtak for den kriseråka verftsindustrien langs kysten vår, seier Ringstad. Bygging av gassdrivne ferjer er eit framtidsretta og miljøvenleg tiltak, og samstundes tryggar vi arbeidsplassar og hindrar dermed at viktig kompetanse går tapt.
- Senterpartiet har lenge vore talsmenn for ein meir aktiv næringspolitikk der vi utnyttar dei fordelar vi har i landet vårt for å skape verdiar og arbeidsplassar. I så måte er bygging av gassdrivne ferjer eit viktig steg i rett retning. Ved dette vedtaket legg vi til rette for bruk av naturgass, ein stadig viktigare ressurs, og vi styrkar ein industri som er svært viktig for oss nemlig verftsindustrien, meiner Ringstad.
Likevel understrekar Ringstad at dette åleine ikkje er nok til å få verftsindustrien. - For Senterpartiet er dette eit av fleire tiltak som har vore viktig å kjempe for i samband med revidert statsbudsjett. Å sikre nettolønnsordninga, utvide permitteringsreglane og å utvikle kompetanseutviklingsavtalar mellom stat, kommune og verft er andre tiltak Senterpartiet har kjempa for å få inn i det reviderte budsjettet, avsluttar Ringstad
