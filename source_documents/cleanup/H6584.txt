
15.04.02
Vegard Martinsen, (DLF)
Gratulasjoner til Venstre
DLF vil gratulere Venstre med valget av narkoliberaleren Jennie Johnsen til ny nestleder. Vi håper at Johnsen kan få Venstres narkotikapolitikk over i et mer konstruktivt spor enn det blindspor som justisminister Odd Einar Dørum nylig plasserte Venstre i.
Selvagt vil vi fraråde folk å bruke narkotika, men bruk av narkotika skader kun brukeren (og dette som regel i mindre grad enn man skulle tro), mens forbudet skader så mange andre mennesker.
Forbudet mot narkotika fører til at prisene på narkotika blir langt høyere enn de ellers ville ha blitt, og dette fører til sterkt økning i vinningskriminalitet: tyverier, ran, overfall, innbrudd. Dette rammer selvsagt vanlige folk, og de som er tilhengere av forbud mot narkotrika glemmer de som blir ofre for denne type kriminalitet.
DLF mener at enhver voksen bør kunne bruke de rusmidler han måtte ønske, og et forbud vil ha liten eller ingen effekt i å hindre de som vil bruke narkotika fra å bruke narkotika. Forbudet påfører også som nevnt utenforstående store skader.
Så igjen, gratulasjoner til Venstre, som er det første partiet - etter DLF - som har narkoliberalere i sin ledelse.
