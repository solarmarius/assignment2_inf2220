
Torsdag 6. februar 1992
Stortingsrepresentant Odd Holten:
"MILJØBOMBER" MÅ HOLDES TILBAKE
Det er oppmuntrende at handelsministeren ser nødvendigheten av og behovet en strengere kontroll mot seilende "miljøbomber"sier stortingsrepresentant Odd Holten (KrF, Østfold). Under spørretimen i Stortinget onsdag bebundet handelsminister Bjørn Tore Godal en skjerpet kontroll av NIS-skip, og at utenlandske skip som ikke tilfredsstiller kravene til sikkerthet vil bli holdt tilbake i norske havner.
Statsråd Godal ville ikke uten videre love å øke bøterammene for slike lovbrudd. Han minnet om at det å bli holdt tilbake i norsk havn gjennom dager og uker var i seg selv en betydelig økonomisk "straff" for rederne. Norske skip som ikke holder mål, vil bli fratatt sine sertifikater. På spørsmål fra Odd Holten bekreftet Godal at utvidet losplikt for internasjonal skipsfart var ett av tiltakene departementete vurderer.
Statsråden var også enig med Odd Holten i at alle typer tjenestemenn, lokalt og sentralt, har et selvstendig rapporteringsansvar i slike saker.
-Graver vi tilbake i historien, har det vært litt for mange eksempler på båstenking, og man har ikke vært oppmerksomme på at man hadde en situasjon der man burde fortalte om det man så, medga handelsminister Bjørn Tore Godal.
