
Naturlovpartiet
Statens Legemiddelkontroll (SLK) jobber mot folkehelsen
På NRK Dagsnytt var det i dag intervju med Dr. Steinar Madsen hos SLK, der han på vegne av Statens Legemiddel Kontroll går ut og advarer kraftig mot naturmidler fordi de kan medføre helsefare. Madsens innlegg var et svar på en reportasje som NRK Dagsnytt hadde igår, der de refererte til en undersøkelse gjort i California.
Ved henvendelse til NRK har Naturlovpartiet ikke fått tilgang til dokumentasjonen på denne undersøkelsen. Dr Madsen viser til et 10 år gammelt eksempel fra Belgia der en gruppe mennesker fikk helseproblem etter å ha tatt et naturmiddel.
Påstandene fra SLK er tatt fullstendig ut av helheten. Dersom det i Belgia for 10 år siden skjedde uregelmessigheter er dette mer typisk for matvareindustrien i Belgia enn for helsekostbransjen i Norge. SLKs argumentasjon faller på sin mangel på underbyggelse. Det som imidlertid er tilfelle er at dette føyer seg inn i en rekke angrep fra SLK på en utsatt bransje - helsekostbransjen. Det foregår i dag en kamp i verden om kontroll over salg av kosttilskudd i form av urter, vitaminer og mineraler. Det virker som Legemiddelindustrien og SLK mot forbrukernes interesse, prøver i størst mulig grad å vri omsetningen av naturmidler inn under det begrensede utsalgssystemet som i dag er for medisiner og bort fra den frie omsetningen i helsekostbutikker, postordre og direct marketing.
Det ser ut som SLK jobber for å opprettholde og utvide legemiddelindustriens monopolsystem og derved aktivt motarbeide helsekostbransjen, bl.a ved å komme med utspill med tvilsom dokumentasjon slik dr Madsen gjorde idag.
En annen måte å holde bransjen nede på er ved å kriminalisere den. Naturlovpartiet sitter med dokumentasjon fra SLK som sier at det er imot legemiddellovens paragraf 20 for ansatte i helsekostbutikker å fortelle kundene sine om at et produkt har en bestemt virkning, som f.eks. at det virker mot treg mage. Det er videre forbudt for importører og produsenter å fortelle helsekost-personalet det samme om et produkt, og det er forbudt i gjennom reklame å fortelle sluttforbrukeren om dette. Siden man er nødt til å drive saklig produktinformasjon for å kunne selge produkter i helsekostbransjen, drives helsekostbransjen i henhold til SLK på et kriminelt grunnlag.
Hvis man ser på antall dokumenterte bivirkninger fra moderne medisin, som er overveldende, er det mye tryggere og ofte mye mer virkningsfullt å velge naturmedisinsk behandling. Faktisk viser undersøkelser utført av helsevesenet i USA at den 4. hyppigste dødsårsaken i landet er bivirkninger fra moderne medisin. Sammenlignet med alternativet er man derfor forholdsvis trygg når man tar naturmidler.
Naturlovpartiet går inn for HELSEFRIHET for Norges innbyggere. Vi ønsker at de beste terapiformer og produkter enten det er fra skolemedisinen eller naturmedisin skal være tilgjengelig for folket. Vi krever at SLK blir sin oppgave bevisst og begynner å behandle naturmidler som et seriøst alternativ til mange av skolemedisinens skadelige terapiformer. Vi krever videre at SLK slutter å motarbeide naturmidler i Norge og heller innfører et system der trygge produkter blir lett tilgjengelig for alle og der salgskanalene kan drive seriøs markedsopplysning.
