
8.5.2001
Jorunn Ringstad,
Pressemelding fra
Kommentar til Regjeringa sitt forslag om å avbemanne alle fyrstasjonane:
SENTERPARTIET VIL OPPRETTHALDE BEMANNA FYRSTASJONAR
- Ikkje minst i forhold til tryggleiken til sjøs, er det eit svært trist signal Regjeringa kjem med når den legg fram forslaget om å avbemanne alle fyra vi har langs kysten, seier Jorunn Ringstad, samferdselspolitisk talskvinne (sp) og viser til at vi i dag har 31 bemanna fyr langs norskekysten.
Det er klart at ny teknologi kan gjere det mogleg at fyrstasjonar kan drivast utan bemanning. Men den tryggleiksfaktoren som ein bemanna fyrstasjon er for all båttrafikk kan ikkje erstattast med slik automatisering og teknologi.
Drifta av dei bemanna fyrstasjonane kostar årleg ca. kr. 47 mill. kroner, av desse er ca. 32 mill lønskostnader. Store deler av desse kostnadene må likevel vidareførast for å løyse nødvendige oppgåver i framtida. Ei avbemanning av alle fyrstasjonar slik Regjeringa foreslår vil krevje investeringar på mellom 75-80 mill. kroner. Innsparinga ved ei avbemanning vil såleis vere små.
Senterparitet er opptatt av å ivareta tryggleiken på sjøen. Arbeiderpartiet er for tida berre opptatt av å sentralisere og å redusere kostnader. For Senterpartiet skal tryggleiken kome først.
Senterpartiet meiner at mellom anna betre merking av leia og utarbeiding av elektroniske kart må vere på plass før ein tek endeleg stilling til nedbemanning av fyrstasjonane, avsluttar Jorunn Ringstad.
