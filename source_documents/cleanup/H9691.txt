
24.10.2005
Gunnar Kvassheim, Leder av Stortingets energi- og miljøkomite
- Uklok og uventet avgjørelse av Miljøvernministeren
- Det er uklokt og uventet at SVs miljøvernminister ikke har tatt Natur og Ungdom og Bellonas klage til følge i saken om leteboring i Goliatfeltet, sier Gunnar Kvassheim (V), leder av Energi- og miljøkomiteen på Stortinget.
- Da miljøvernministeren i forrige uke ga klagen oppsettende virkning, regnet jeg med at dette viste at hun ville se Goliat-saken i sammenheng med Forvaltningsplanen for Barentshavet. En slik løsning ville ha vært i samsvar med det Sosialistisk Venstreparti har sagt tidligere, sier Kvassheim.
- Men det er tydelig at det er nye krefter som nå utformer partiets miljøpolitikk og at regjeringssamarbeidet har ført til et markant linjeskifte, sier Venstres Gunnar Kvassheim
