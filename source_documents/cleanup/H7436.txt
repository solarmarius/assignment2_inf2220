
Stokke Høyre
Program 2003 - 2007
Høyres Formålsparagraf
Høyre vil føre en konservativ fremskrittspolitikk bygget på det kristne kulturgrunnlag, rettsstaten og folkestyret, for å fremme personlig frihet og sosialt ansvar, medbestemmelse og eiendomsrett, og et forpliktende nasjonalt og internasjonalt samarbeid.
Dette betyr at Høyre vil at du skal ta ansvar for ditt eget liv. Du skal fatte de beslutningene som du mener er beste for deg og din familie. Høyre vil at det offentlige ikke skal legge seg opp i og legge hindringer i veien for de valg du gjør, men sørge for at du får mulighet til å gjennomføre dem.
Den nye fylkeskommunen
Høyre har som prinsipielt standpunkt at fylkeskommunen skal nedlegges. Et stortingsflertall har vedtatt at fylkeskommunen skal bestå, men med noe endrede oppgaver. Høyre i Vestfold respekterer stortingsvedtaket og vil arbeide konstruktivt innenfor de rammene som er lagt, til beste for innbyggerne og næringslivet i Vestfold. Særlig innenfor videregående skole, kompetanse, næring og kultur vil stokke kommune samarbeide med den nye fylkeskommunen. Sammen kan vi skape et mer helhetlig og robust Vestfold. Vi har tro på at Høyres nye fylkestingsgruppe vil ha fokus på samarbeids- og partnerskap med kommunene, og bidra til å motvirke at fylkeskommunen blir en overkommune.
for Høyre er et hvert menneske viktig
Stokke kommune
Stokke Høyre legger politiske rammer for en fireårsperiode i dette programmet. De avgjørelser vi tar vil påvirke vår kommune langt utover denne perioden på fire år. Derfor bygger programmet på en grunnleggende kunnskap om hvordan Stokke er og en visjon om hvordan kommunen bør bli.
Vi har de siste årene lagt stein på stein for å bygge et solid fundament for en god skole, en god eldreomsorg og en spennende næringsutvikling. Dette er tre kjerneområder i det offentliges ansvar som er sterkt forankret i Høyres grunnsyn. Høyre har som kommunens største parti i sterk grad medvirket til denne satsingen. Arealpolitikken har stått og vil fortsatt stå i fokus. Stokkes mange verdifulle områder, ikke minst kystsonen, synes Høyre det er viktig å ta vare på.
Vi vil følge opp tidligere vedtak om utbygging langs hovedaksen Vear - Melsomvik - Stokke sentrum - Fossnes, med særlig vekt på Stokke sentrum og Fossnesområdet.
Stokke Høyre har vært en pådriver for å se arealbruken i regionen på tvers av kommunegrensene, og arbeidet for å utvikle en felles arealpolitikk med nabokommunene våre. Bare på denne måten kan vi få et helhetlig mønster som også tar hensyn til miljøet og utviklingen i egen kommune.
For oss er den private eiendomsretten en grunnleggende forutsetning for den enkeltes trygghet, og det personlige ansvaret er noe som bidrar til en stabil og trygg kommune.
Vi har fortsatt mange uløste oppgaver. Politikk betyr å prioritere og løse disse oppgavene etter hverandre i takt med økonomisk evne. Vi ser klart behovet for å øke barnehagetilbudet og videreutvikle skole og eldreomsorg, samt å bygge flere gang . og sykkelveier.
Samtidig er vi sterkt bekymret over den utviklingen vi ser i visse deler av samfunnet når det gjelder kriminalitet. Et viktig bidrag til å bekjempe dette problemet er et godt barnevern og støtte til frivillig organisasjons- og ungdomsarbeid. Gode utfoldelsesmuligheter, holdningsskapende arbeid og en tett kontakt mellom kommune og politi er også viktig. Vi vil også sterkt understreke foreldreansvaret som det aller viktigste bidraget til å hindre kriminalitet!
Stokke kommune har en kommuneplan som angir prioriteringene de neste 4 årene. For Stokke Høyre er det viktig at de forutsetninger som er nedfelt i planen følges.
Vi vil fortsette å utvikle Stokke som en god bo-, fritids- og næringskommune. Det skal være plass til mennesker med ulik bakgrunn, ulike interesser og ulike behov.
Kort sagt: En kommune det er godt å bo i, enkelt å drive næring i, - en kommune vi kan være stolte av.
Nytt program
.. Høyre vil ta godt vare på friområdene våre og være en pådriver for at tur- og kyststien fra Rakkevik båthavn i nord til Sandefjords grense i sør blir fullført.
.. Høyre vil ta vare på Stokkes kulturarv, bl. a. gjennom å sikre driften av Bygdetunet og nedtegning av hvalfangsthistorien til Hans Ellefsen på Island.
.. Høyre vil støtte opp om det frodige og allsidige kulturlivet vi har i Stokke.
.. Høyre vil støtte opp om frivillig lags- og foreningsarbeid.
.. Høyre vil arbeide for en styrking av Barne- og Ungdomsrådet (BUR)
.. Høyre vil medvirke til en boligutvikling tilpasset de unges behov.
.. Høyre vil arbeide for at det blir bygget et kombinert kulturhus- og menighetssenter nær Stokke sentrum.
.. Høyre vil medvirke til en fortsatt styrking av barnehagetilbudet.
.. Høyre vil jobbe for en god og likeverdig skole for alle. Lærerne og skolene bør få større lokal handlefrihet.
.. Høyre vil fortsatt prioritere gang- og sykkelveier.
.. Høyre vil fortsatt legge press på Tønsberg kommune og Statens Vegvesen for å løse trafikkproblemene i Hogsnesbakken.
.. Høyre vil jobbe for en utbedring av veien Omdal . Vennerød og i samarbeid med Re kommune bidra til å få utbedret veien mellom Hogsrød og Jahre.
.. Høyre vil arbeide for å legge fylkesvei 560 øst for Stokke sentrum.
.. Høyre vil satse videre på utviklingen av Borgeskogen.
.. Høyre vil sammen med nabokommuner søke å etablere felles samarbeidsprosjekter for å kunne yte bedre og billigere kommunale tjenester. Høyre ønsker å bidra til større samhandling kommunene imellom. (en videreutvikling av 9-K samarbeidet.).
.. Høyre er positiv til et tettere og mer forpliktende samarbeid med den nye fylkeskommunen
.. Høyre vil sørge for at kommunens energiplan blir et styringsverktøy.
.. Høyre vil gjennomføre energisparing i kommunale bygg og legge til rette for alternativ energibruk i nye byggefelt.
.. Høyre vil beholde Stokke kommunes eierandeler i Sandefjord Lufthavn AS. Det er viktig for å påvirke utviklingen av flyplassen.
.. Høyre vil jobbe for at kommunens flyktninger skal få et helhetlig kvalifiseringstilbud gjennom språk- og arbeidserfaring.
.. Strategisk Næringsplan er et resultat av et målrettet samarbeid mellom kommune og næringsliv. Høyre mener det er viktig at dette samarbeidet fortsetter. Visjonen er: .Det skal være enkelt å drive næring i Stokke
.. Høyre vil tidlig ta Stokkes innbyggere med på råd om en kommunesammenslåing med nabokommuner skulle
bli satt på sakskartet.
