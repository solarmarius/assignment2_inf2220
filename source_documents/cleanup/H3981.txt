
9.5.2001
Odd Roger Enoksen,
Pressemelding fra
HELSEMINISTEREN MÅ SIKRE AMBULANSETJENESTEN
Hvor lenge kan statsråden leve med at befolkningen i Finnmark ikke får en forsvarlig ambulansetjeneste, spør SP-lederen i skriftlig spørsmål til Helseministeren.
-Det er uholdbart at Helseministeren ikke bidrar til å løse ambulanseproblemet i Finnmark. Denne situasjonen gjør hverdagen utrygg for befolkningen i Finnmark, derfor må Helseministeren komme på banen snarest, sier Enoksen.
Det har nå gått mer enn et halvt år med konflikter om ambulansetjenesten i Finnmark. Det er tre måneder siden Helsetilsynet uttalte at ambulansetjenesten er en fare for liv og helse, og krevde umiddelbar bedring av tjenesten.
Helseminister Tore Tønne uttalte i februar at denne saken gjelder et forhold mellom Finnmark fylkeskommune og Helsetilsynet, og at han derfor ikke ville ta initiativ i den videre saksgangen. Nå har det gått tre nye måneder, og det er på tide at Helseministeren finner ut hvordan han kan bidra til å sikre befolkningen en forsvarlig ambulansetjeneste.
