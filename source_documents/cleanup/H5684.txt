
18.03.02
Stortingsrepresentant Arne Lyngstad, Krf
KrF utfordrer statsråden på helhetlig skolepolitikk
Skolen er ikke bare en kunnskapsinstitusjon, den skal også gi barna en oppdragelse til "gagns menneske". Læringsarbeidet må bygge på et helhetlig læringssyn! Dette mener KrFs skolepolitiske talsmann, som i dag har reist en interpellasjonsdebatt som utfordrer Kristin Clemet på tre områder:
Ikke bare elever mobber - nå klager også flere elever på at også lærerne mobber. Kristelig Folkeparti at alle lærerstudenter må ha innsikt i de verdier og kulturer som preger skolen. KrF forventer at Stortingsmeldingaom lærerutdanning tar tak i dette.
KrF minner om at karakterer alene ikke forteller om kvaliteten i skolen. En skole kan ha mange elever med gode karakterer og likevel har mye mobbing. Clemet vil ha en skolebasert vurdering. KrF mener denne må inneholde verdi- og dannelsesarbeid som en egen indikator på kvalitet i skolen.
Sem-erklæringen signaliserer styrking av verdiformidling og verdibevissthet i skolen. Hvordan ønsker statsråden å følge opp den enkelte skole i arbeidet med å styrke bevisstheten omkring verdier og holdninger i skolens hverdag?
Arne Lyngstad understreker at KrF skal utfordre og utfylle Høyre i utdanningspolitikken, og reiser i dag denne debatten for å bidra til en mer helhetlig utdanningsdebatt.
