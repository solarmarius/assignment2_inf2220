
torsdag, 25. april 2002
Fra stortingsrepresentant Einar Holstad
Politihelikopteret kommer neste år.
"Det har vært mange og lange motbakker i arbeidet med å etablere en egen helikoptertjeneste i politiet. Nå samler en enstemmig justiskomite seg bak forslaget om å gjøre politihelikopteret operativt senest 1. september 2003," sier en meget fornøyd Einar Holstad. Han har vært saksordfører for saken i justiskomiteen.
Det første politihelikopteret skal lokaliseres i Osloområdet. Tjenesten skal være døgnbasert med en anslått samlet flytid i året på 800 timer. Dette vil gjøre politiet mer synlig, og ha en forebyggende effekt på forskjellige typer kriminalitet. En del av denne tiden vil være planlagte oppdrag. Det vil gi tjenesten en unik beredskap og reaksjonstid gjennom at helikopteret alt er i lufta.
"Tjenesten vil gi både politiet og andre trafikkanter økt sikkerhet ved bl.a. biljakt. Samarbeid med andre offentlige tjenester som brann- og redningsvesen vil gi publikum økt grad av sikkerhet og beredskap ved ulykker," sier Holstad.
