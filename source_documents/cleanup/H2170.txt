
Torsdag 10. juni 1993
Stortingsrepresentant Lars Gunnar Lie (KrF):
RETTEN TIL LIV MÅ VERE OVERORDNA
-Overordna alt anna må Bibelen sine ord om at Gud har skapt mennesket i sitt eige bilete stå. Derfor må også menneskeverdet og retten til liv vere overordna og avgjeraande når grensene for forskning og metodar på bioteknologien område skal setjast. Det sa stortingsrepresentant Lars Gunnar Lie (KrF, Sogn og Fjordane) då Stortinget handsama innstillinga til Regjeringen si melding om mennesker og bioteknologi torsdag.
-Eit sentralt spørsmål som må stillast, er kva det er som skal avgjere utviklinga på bioteknologien sitt område i åra som kjem. For meg synes det klårt at den rådande etiske og moralske haldninga hjå folket i nasjonen er svært avgjerande, sa Lars Gunnar Lie, som sa at meldinga er ei utfordring til det fundamentale verdisynet i kulturen vår.
Lie sa at fosterdiganostikken er eit døme på kor vanskeleg det kan vere å dra grenser i samsvar med eit overordna syn på menneskeverdet. Fosterdiagnostikk opnar for sotering av mennesket, og undersøkinjingar som har som føremål å finne funksjons-hemmingar eller alvorleg sjukdom hjå eit foster, kan etter Kristeleg Folkeparti sitt syn føre til ei nedvurdering av menneskeverdet til dei som er funksjonshemma. På sikt vil det igjen kunne påverke samfunnets og den einskildes haldningar til funksjonshemma i negativ lei.
-Difor meiner Kristeleg Folkeparti at det berre skal gjes løyve til forsterunder-søkingar i den utstrekning det vert teke prøver på lidingar det er mogeleg å behandle, sa Lars Gunnar Lie i Stortinget torsdag.
