
9.5.97:
Rita Roaldsen,
LÆRLINGSITUASJON - REFORM-94
Stortinget har behandlet meldingen om lærlingsituasjon i Reform-94. Saksordfører Rita H. Roaldsen (SP) sier at Stortingets innstilling i saken er et løft for lærlingesituasjon.
Ved høstens lærlingsinntak stod 6000 ungdommer uten en lærlingplass. Stortinget bad da om å få en melding for å drøfte tiltak både på kort og på lang sikt.
Stortinget har vedtatt følgende tiltak på kort sikt:
Bedre informasjon, rådgivning, veiledning.
Øke kompetanse hos rådgivere, lærere i grunnskole og i videregående skole.
Styrke opplæringskontorene. Stimuleringstilskuddene skal beregnes bedriftsvis.
Styrke formidlinger av lærlingplasser over fylkesgrensene.
Det åpnes for kryssløp i enkelte fag mellom GK, VK1, VK1 og læreplass.
Opprette veiledning/rådgivningstjeneste for bedrifter som tar i mot elever med fremmedspråklig bakgrunn.
Langsiktige tiltak:
Opprette et fond hvor bedriften får refundert utgifter til lærlinger.
Samarbeidet mellom skole og arbeidslivet må bedres. Hordaland-prosjektet fortsetter inntil Stortinget behandler evaluering av Reform-94.
Skal disse tiltakene få en positiv virkning må de raskt følges opp av Regjeringen, sier Rita H. Roaldsen (SP).
