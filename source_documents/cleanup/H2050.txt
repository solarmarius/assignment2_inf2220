
Fredag 28. februar 1992
Stortingsrepresentant Helga Haugen:
MILJØAVGIFTER MÅ BRUKES MED FORSTAND
Miljøavgiftene må brukes med forstand, slik at de virkelig har en miljøeffekt. Brukes de bare som en form for skatt, kan resultatet lett bli at olje- og gassproduksjonen flyttes fra Norge til et annet land som bruker mer forurensende energi. Dette sa stortingsrepresentant Helga Haugen (KrF, Aust-Agder) da Stortinget drøftet statens samlede engasjement i petroleumsvirksomheten fredag.
Helga Haugen pekte i sitt innlegg på at et økt gassalg fra Norge til kontinentet, Vest- og Øst-Europa vil kunne få store og positive miljømessige konsekvenser.
-I stor grad vil dette kunne bidra til at en mer forurensende engergikilde erstattes med naturvennlig gass. Derfor er det viktig med internasjonalt samarbeid på dette feltet, slo Helga Haugen fast. Samtidig understreket hun at det enkelte land har et selvsagt ansvar for å redusere og begrense sine egne utslipp.
-Det kan også være aktuelt å vurdere hvor det vil være minst forurensende å prod-usere en vare, la hun til.
-I en verden hvor det er all grunn til å ta problemene knyttet til drivhuseffekten alvorlig, kan man ikke se bort fra at hver liter olje som pumpes opp av Nordsjøen, eller hver kubikkmeter gass som føres i land i Norge eller til kontinentet, bidrar til økt CO2-utslipp i atmosfæren, sa Helge Haugen i Stortinget fredag.
