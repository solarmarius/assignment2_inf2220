
12.3.2004
Av Magnhild Meltveit Kleppa (Sp):
SPressemeldning
Nødvendig med overgangsordningar
Framstegspartiet sviktar!
Det er oppsiktsvekkjande at Framstegspartiet, som har vore svært så tydelege mot meir liberale reglar, no ikkje stiller opp med klare signal til Regjeringa sitt lovarbeid. Frp kunne i lag med Ap, Sv og Sp sikra fleirtal for eit styrka regelverk når det gjeld løns- og arbeidsforhold, samt auka tilsyn og kontroll. Dette vil og verka dempande på talet nye arbeidssøkjarar. Men dei ville ikkje! Frp avventar i staden lovsaka som kjem før påske og medverkar dermed til stor utryggleik på mange arbeidsplassar, seier Magnhild Meltveit Kleppa (SP), leiar i kommunalkomiteen.
Stortinget går samrøystes inn for overgangsordningar for arbeidsinnvandring frå dei nye EU-landa. Dette vil gje høve til ei gradvis tilpassing til ein ny situasjon, og dermed også større høve til å sikre trygge og gode forhold innan arbeidsmarknaden,.
Senterpartiet fremja krav om overgangsordningar allereie i fjor haust. Då ynskte Regjeringa fri arbeidsinnvandring frå dei austeuropeiske landa som no kjem med i EU. Etter sterkt press frå ein samla opposisjon, og etter at nær alle dei andre landa i Vest-Europa kravde overgangsreglar, kom Regjeringa etter. Det er utruleg kor dårleg budd Regjeringa har vore i denne viktige saka, seier Kleppa.
Det krevst gode mekanismar i arbeidsmarknaden for å unngå at systemet vert misbrukt. Både Arbeidstilsynet og naudsynte godkjenningsorgan må tilførast ressursar til den viktige oppgåva dei no har i å forhindre ei utvikling mot sosial dumping, undergraving av dei løns- og arbeidsforholda vi har i Noreg og også misbruk av norske velferdstenester, avsluttar Kleppa.
