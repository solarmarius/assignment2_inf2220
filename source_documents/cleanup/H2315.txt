
Samepolitisk program
Tirsdag 24. august
Likestilling og likeverd mellom den samiske og den norske befolkningen er en rød tråd i det nye samepolitiske handlingsprogram som KrF nå legger fram. Handlingsprogrammet er utarbeidet av Finnmark og Troms KrF og vedtatt i KrFs sentralstyre, og inngår som en del av KrFs handlingsprogram. Programmet har en generell politisk del, og en tiltaksdel med ca. 50 konkrete tiltak, opplyste Kristelig Folkepartis 2. nestleder, Jon Lilletun, på et møte i Skjervøy tirsdag 24. august.
For å fremme og utvikle samisk kultur og identitet går programmet inn for at lover og regler må aktivt brukes, samt at det i en periode også er nødvendig med konkrete særtiltak og virkemidler for å utvikle og styrke samisk kultur og næringsliv.
Handlingsprogrammet er spesielt opptatt av at de virkemidler som storsamfunnet setter inn, må ta utgangspunkt i det næringsliv som samisk levemåte tradisjonelt har vært forankret i. På samme måte er den sterke familie-tilhørigheten som finnes i det samiske samfunn viktig å videreføre. Kvinnene har en sentral plass i reindrifta, men har i den seinere tid fått redusert både sin økonomiske og juridiske status. Dette må rettes opp.
I samepolitisk program foreslår KrF bl.a. følgende:
