
2003-2007
Vestre Toten FrP
Vestre Toten FrP - for folk flest
Vestre Toten Fremskrittsparti vil de kommende fire årene arbeide aktivt for å innfri følgende punkt:
 Bruke folkeavstemning i alle viktige saker som berører befolkningen.
 Ha som viktigste mål å få kommunens økonomi på fote igjen.
 Bedre økonomien gjennom å realisere salg av eiendommer.
 Arbeide aktivt for å bedre rammebetingelsene for små og mellomstore bedrifter.
 Arbeide aktivt for å fjerne eiendomsskatten på verker og bruk slik at bedriftenes konkurranseevne bedres.
 Arbeide for et innovasjonssenter for innlandet på Raufoss.
 Ha som grunnholdning å innvilge søknader om bruk av egen eiendom.
 Tilby en del gratis tomter for å øke innbyggertallet.
 Ikke innføre eiendomsskatt på private boliger.
 Si nei til at kommunen skal ta i mot flere flyktninger og asylsøkere enn det kommunen har kapasitet til å integrere.
 Arbeide for å skaffe nye eiere og drivere av Raufoss Badeland.
 Prioritere bygging av flere sykehjemsplasser.
 Utvide ordningen med omsorgslønn.
 At alle med inntekt under 2G fritas for egenandeler på omsorgstjenester.
 Styrke helsesøstertjenesten i kommunen.
 Likestille offentlige og private barnehager.
 Tillate bygging av fritidsboliger.
 At en ny skole på Reinsvoll skal ha førsteprioritet.
 Redusere kulturadministrasjonen betydelig.
 Øke tilskudd til lag og foreninger.
 Kun akseptere bom på en ny Riksvei 4.
Vi vil gjøre Vestre Toten til en JA-kommune
1. Morten Ørsal
Johansen
Prosessutvikler
39 år - gift
Ordførerkandidat.
Morten har lang erfaring innenfor politikken, og har samtidig lang ledererfaring. Morten er både kommunepolitiker, fylkespolitiker og stortingspolitiker. Han er leder for hovedutvalget for opplæring og kompetanse i Oppland fylke, og som varamann på Stortinget møter han både titt og ofte på Opplandsbenken.
Morten er en samarbeidende politiker som ikke er redd for nytenkning og utvikling. Han har nå permisjon fra sin jobb som prosessutvikler ved RA ASA for å drive politikk på heltid.
2. Arnfinn J. Dragerengen
Salgs- og markedssjef
31 år. Gift og har tre barn.
Arnfinn er innflytter fra Bodø, og er mest opptatt av å hindre eiendomsskatt i Vestre Toten. Arnfinn har et ønske om at politikere må engasjere seg mer for å bedre situasjonen for næringslivet i Vestre Toten, og at kommunen skal fokusere på kjerneoppgaver som skole, helse og omsorg.
3. Roger Kristiansen
Selvstendig næringsdrivende
44 år. Samboer.
Roger har allerede en periode bak seg som kommunepolitiker, og sitter nå i kommunestyret og er medlem av utvalget for Helse og omsorg.
4. Tore Ørsal Offerdal
Snekker/tømrer.
30 år - gift
Tore er medlem av kommunestyret og har tekniske tjenester som hovedinteresse. Tore sitter også i styret i Grimåsskogen Barnehage.
5. Petter Dalheim
Markedkoordinator
28 år - ugift.
Petter har vært medlem i partiet i åtte år, og har lang erfaring med lederverv innenfor Fremskrittspartiets ungdom. Petter har jobb innenfor Raufoss Fotball. Politisk er han mest opptatt av helse og omsorg og kriminalitetsbekjempelse.
6. Bjørg Edith Dale
Pensjonist
65 år - samboer - seks barn.
Bjørg flyttet til Toten i 1998, og har hele sitt liv arbeidet som hjelpepleier. Bjørg er spesielt opptatt av helse, eldreomsorg og rettferdighet.
7. Ole Marius Berg
Elektromontør
32 år. Gift og ett barn.
Ole Marius er en av våre nye og lovende politikere i partiet. Hans fremste interessefelt er innen teknisk drift, men han er også samfunnsinteressert. Han har motorsykkel, fotball og skyting som hobby.
8. Rune Nyborg Mathisen
Bilmekaniker
28 år - gift og har ett barn.
Rune er forholdsvis ny i partiet, og han har bil som både jobb og hobby. Naturlig nok er hans hjertesak derfor å gjøre noe med veistandarden i kommunen.
9. Jan Erik Rønningen
Utviklingsingeniør
32 år - samboer
Jan Erik er en meget aktiv kar med lang erfaring innen ledelse og teknikk. Han har blant annet bil og romfart som hobby.
10. Elisabet Gundersen
Hjelpepleier/ legesekretær
40 år - gift - to barn.
Elisabet er en meget aktiv kvinne med interesser innenfor både interiør, stil, farge og antikviteter. Hun har også engasjert seg innen barne - og ungdomsarbeidet i kommunen.
