
22.11.02
Stortingsrep. Per Sandberg (FrP)
FrP reddet bedriftene og arbeidsplassene
Kommunalpolitisk talsmann i FrP Per Sandberg er glad over at han klarte å hindre Regjeringen å utvide arbeidsgivers lønnsplikt under permittering.
Regjeringspartiene ville lenge øke disse dagene fra 3 til 20 dager, men dette klarte FrP heldigvis å forhindre, sier Sandberg.
Sandberg forteller at dette var et av de absolutte kravene fra FrPs side at denne ordningen ikke skulle svekkes.
Dette ville vi aldri gitt oss på, å kutte i denne ordningen ville medføre kroken på døra for en lang rekke norske bedrifter. Dette var et helt ufravikelig krav fra FrPs side, forsikrer Sandberg.
Han regner nå med at næringsliv og fagforeninger landet over kan puste lettet ut over at en av de ordningene som er med på å sikre sesongbetonte og konkurranseutsatte næringer nå er reddet.
- Dette er en av de største seirene vi oppnådde, og bekrefter at FrP er arbeidstakernes beste alliansepartner, avslutter Sandberg fornøyd.
