
Oslo, 27. mai 2004
Trine Skei Grande, parlamentarisk leder i Venstre
- Gledelig for asylbarna
- Det er gledelig at Stortinget samler seg om et krav om løsning for barna som har sittet lenge i asylmottak. Det er uverdig at barn blir sittende så lenge i usikkerhet. Det sier Venstres parlamentariske leder Trine Skei Grande.
- Venstre har arbeidet aktivt med denne saken, etter at vårt landsmøte i mars krevde amnesti for barn som har sittet i mottak i mer enn tre år. Vi forventer nå rask og positiv behandling i UDI og UNE, slik at de som har vært i Norge lenge får bli.
- Det er et problem at noen foreldre motarbeider vedtak, men det er myndighetenes oppgave å sørge for en saksbehandling og effektuering av vedtak innen rimelig tid. Dette forbedres, og derfor bør vi unngå slike saker i framtiden, sier Skei Grande
