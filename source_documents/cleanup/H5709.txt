
5. april 2002:
Senterpartiets sentralstyre
Behov for fredsbevarende styrke i Midt-Østen
Israelske styrker må umiddelbart trekkes tilbake fra Gaza og Vestbredden. Etter Senterpartiets meining må tilbaketrekningen av israelske styrker følges av en fredsbevarende FN-styrke. Den fredsbevarende styrken skal overvåke våpenhvilen og bidra til opprettholdelse av lov og orden. Utplassering av en fredsbevarende styrke vil etter Senterpartiets mening, være en nødvendig forutsetning for å hindre hendelser som ellers vil kunne ødelegge en forhandlingsprosess.
Det er kun USA som har politisk styrke til å stoppe den israelske krigsmakten. Den norske regjering må i samarbeid med andre vestlige land fortsette å legge press på USA, slik at USA lever opp til de vedtak de selv har vært med på å fatte i FNs sikkerhetsråd. Videre bør regjeringen umiddelbart, med utgangspunkt i sin plass i FNs sikkerhetsråd, starte arbeidet med å skape aksept for behovet for utplassering av en fredsbevarende styrke.
Gjennom krigshandlingene undergraver Israel sin legitime rett til å leve innenfor trygge grenser. Voldsspiralen kan bare stoppes gjennom opprettelse av en palestinsk stat. Umiddelbar stans av krigshandlingene, tilbaketrekning av israelske styrker på Vestbredden og i Gaza, utplassering av en fredsbevarende styrke og forhandlinger er den eneste veien som vil føre fram til fred i Midt-Østen.
Senterpartiets landsstyre samles ellers til møte på Gardemoen Quality hotell fra kl 13.00 i dag til kl
SENTERPARTIETS LANDSSTYREMØTE
6. - 7. april 2002, Gardermoen
Lørdag 6. april
Kl. 11.30 Ankomst landsstyrets delegater og observatører
Kl. 12.00 Lunsj
Kl. 13.00 Landsstyremøtet settes
Sak 01/02 Godkjenning av innkalling og sakliste
Sak 02/02 Valg av møteledere, referenter og to til å underskrive protokollen
Sak 03/02 Politisk orientering v/ partileder Odd Roger Enoksen
Kl. 16.00 Kaffepause
Kl. 16.30 Sak 04/02 Innstilling fra landbrukspolitisk arbeidsgruppe
Sak 08/02 Årsmelding 2001
Sak 09/02 Regnskap 2001
Kl. 19.00 Landsstyremøtet heves
Kl. 20.00 Middag
Søndag 7. april
Kl. 08.00 Frokost
Kl. 09.00 Landsstyremøtet fortsetter
Sak 05/02 Orienteringer
Statusrapport fra fiskeripolitisk arbeidsgruppe v/ Marit Arnstad
Spørsmål/kommentarer
Innstilling fra ruspolitisk arbeidsgruppe v/ Åslaug Haga
Spørsmål /kommentarer
Kl. 10.30 Kaffepause og utsjekking
Kl. 11.00 Sak 05/02 Orienteringer, forts.
Sak 06/02 Valg 2003 - rammeplan
Sak 07/02 Uttalelser
Kl. 13.00 Avslutning og lunsj
