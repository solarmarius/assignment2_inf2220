
5. oktober 1999
Fra stortingsrepresentant Åse Gunnhild Woie Duesund
Sterk satsning på helse og eldre
-Regjeringen foreslår i statsbudsjett å øke bevilgningene til eldre og helse med 3, 5 milliarder kroner,og dette er en satsing det står respekt av, uttaler medlem av sosialkomiteen Åse Gunhild Woie Duesund. Jeg er også veldig glad for at minsteinntekstgrensen for å få rett til sykepenger foreslås til 1/2 grunnbeløp eller 23.475 kroner, med virkning fra 1. juli.
Regjeringen følger opp opptrappingsplanen for psykisk helse, handlingsplanen for eldreomsorgen, kreftplanen og fornyelse av sykehusutstyr.
I tillegg foreslår Regjeringen å bevilge 10 millioner kroner til oppbygging av kompetanse innen lindrende behandling. Bevilgningen er en oppfølging av livshjelpsutvalgets arbeid. -Dette er et viktig satsningsområde da erfaring viser at mange uhelbredelig syke og døende ikke får nok oppfølging og lindring, uttaler Duesund.
I Utjamningsmeldinga ble det pekt på behov for bedre utjevning av inntekts- og levekårsforskjeller i Norge. Som første skritt foreslås det nå å benytte 80 millioner kroner neste år, til kompetanseheving ved landets sosialkontor, kommunal arbeidstrening, tiltak for bostedsløse, botilskudd til utleieboliger. -Her viser Regjeringen konkret vilje til utjamning. I tillegg kommer de skattemessige endringene som også har utjamning som hovedmål, uttaler medlem av sosialkomitten Åse Gunnhild Woie Duesund.
