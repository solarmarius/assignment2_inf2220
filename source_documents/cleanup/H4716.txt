
9. mars 2000
Olav Akselsen
- Bygging av gasskraftverk ligg innafor loven
Presseutdrag av innlegget til stortingsrepresentant Olav Akselsen, leder i energi- og miljøkomiteen, i debatten om innstilling fra energi- og miljøkomiteen om energipolitikken ( Innst.S.nr.122 (1999-2000) og innstilling fra energi- og miljøkomiteen om forslag om snarlig tilrettelegging for etablering av gasskraftverk innenfor rammen av Kyotoavtalen ( Innst.S.nr.123 (1999-2000, torsdag 9. mars 2000. - Bygging kan gjennomførast innafor loven i og tråd med Kyoto-avtala, sa Akselsen.
- Fleirtalet sitt syn på bygging av gasskraftverk ligg innafor loven, og det er heller ikkje i strid med intensjonane i Kyoto-avtalen. Det slo leiaren av energi- og miljøkomiteen, Olav Akselsen, fast i debatten om energimeldinga.
Akselsen viste til at verdssamfunnet gjennom Kyoto-avtalen har vist at det tek klimaspørsmåla på alvor og understreka at Arbeidarpartiet heilt sidan klimatrusselen vart ei problemstilling har vore ein pådrivar for å få til eit slikt internasjonalt system..
- Hensikten er at verkemiddel som utsleppskvotar og felles gjennomføring skal gi større utsleppsreduksjonar og samtidig bidra til overføring av teknologi og kapital frå rike til fattige land.
Kyoto avtalen har aldri vært tenkt brukt som eit hinder for å ta i bruk nye energikjelder sjølv om desse aukar utsleppa i eit land. Så lenge desse nye energikjeldene fortrengjer meir forureinande energi i andre land, er dette i tråd med intensjonen i Kyotoavtalen, sa Akselsen.
Sjølv om ein ny studie frå det internasjonale energibyrået IEA viser at Noreg er på linja med andre land i Europa når det gjeld energieffektivitet, og energibruken per innbyggjar er på nivå med land med liknande klima, understreka Akselsen at det må vera eit mål å få til auka energieffektivitet, og forbetra ENØK arbeidet.
- Det norske elforbruket per innbyggjar er noko høgare enn i andre land i OECD - området. Men forbruket av olje, kol og andre energiberar er lågt. Sjølv om energiforbruket i Noreg ikkje er høgare enn i andre land me kan samanlikna oss med må det vera eit mål å redusera veksten i forbruket. Den høge bruken av elektrisitet gjer det og til eit mål å få eit meir fleksibelt energisystem , særleg til oppvarmingsformål, sa Akselsen. Han peika spesielt på at det er mykje energi å henta på større bruk av vannboren varme.
Akselsen understreka at det er sjølvsagt at eit kvart stortingsvedtak må liggja innanfor lova, og han meinte forslaget frå fleirtalet i denne saka er i trå med lova. Ulike juridiske vurderingar konkluderar med dette, og ei juridisk utgreiing frå Justisdepartementet si lovavdeling viser etter Arbeidarpartiet sitt syn det same.
- Det som er klart er at visse føresettnadar må vera på plass før ein kan føreta omgjeringsvedtak. Fleirtalet har tatt stilling til dette i innstillinga og anser desse føresetnadene for å vera oppfylt.
Fleirtalet er såleis innanfor lova. Eg kan heller ikkje sjå at lovavdelinga har stilt spørsmål om innstillinga frå Stortingsfleirtalet er lovleg, sa han.
Difor meinte Akselsen at fleirtalsinnstillinga kan vedtakast utan å endra lova. Men for å unngå å gjera Stortinget til ein rettsal der representantane slår i bordet med ulike juridiske utgreingar og lovtolkingar og for å kunna diskutera det saka dreiar seg om, fremja han forslaget om at regjeringa skal vurdere endringar av forureiningsloven innan 1. juni. Dette forslaget vart framsett på vegne av Høgre og Arbeidarpartiet.
- Me har i dag ei regjering som har gjort det til ein leveregel å ikkje ha faste samarbeidspartnerar i Stortinget. Det er gjort til eit poeng av ein at vil samarbeide frå sak til sak for å få fleirtal for eigen politikk. Statsministeren har fleire ganger slått fast at det er ikkje kven ein samarbeidar med, men kva ein samarbeidar om som er viktig. Vist dette gjeld for sentrumspartia, bør det gjelde for alle andre og. Det burde difor vera forståelse for at også andre parti prøve å få gjennomslag for sin politikk. Eg synest difor det er trist at det vert framstilt som noko suspekt når Arbeiderpartiet prøver å få fleirtal for vår politikk. Det som er klart, er eit fleirtal på Stortinget sidan 1996 har meint at det vil vera rett å leggja til rette for bygging av gasskraft i Noreg. Når det så ligg to saker til behandling på Stortinget, der gasskraft er eit tema, er det ikkje så merkeleg at dette fleirtalet nok ein gang samlar seg. Etter mitt syn, hadde det vært merklegare om fleirtalet på Stortinget hadde gått vekk frå tidlegare standpunkt, enn at dei stadfestar det, slik det vert gjort i dag, sa Olav Akselsen.
