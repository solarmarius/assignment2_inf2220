
Torsdag, 7. september 2000
Fra Kristelig Folkepartis stortingsgruppe
KrF-gruppen til Israel
Lørdag 9.september reiser Kristelig Folkepartis stortingsgruppe på en ukes studietur til Israel. Formålet med turen er generell kompetanseheving på Midtøsten-problematikk. Det er første gang stortingsgruppa setter av tid og midler til en felles studietur utenlands.
KrFs parlamentarikere får et variert program i løpet av uka med blant annet møter med både israelske og palestinske myndigheter. KrF-gruppen vil oppholde seg mye i Jerusalem, men også Jordandalen, Jeriko, Betlehem, Hebron, Ramallah, og Tel Aviv er med i programmet.
Turen finansieres av Kristelig Folkepartis stortingsgruppe. Her inngår de midler som hver av KrF-representantene betaler inn i kontingent hvert år. Utover dette må representantene selv dekke enkelte utgifter.
