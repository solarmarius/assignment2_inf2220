
25. november 1999
Berit Brørby
Presseutdrag av Brørbys innlegg i finansdebatten
Stortingsrepresentant Berit Brørby sa i dagens finansdebatt at hun regnet med at regjeringen etter budsjettforliket med Arbeiderpartiet nå har gått inn på et reelt linjeskifte i sin politiske kurs. Og Brørby sa seg også glad for at finansminister Restad tidligere i debatten uttalte at det bare er med Arbeiderpartiet en får til en bedre fordelingspolitikk.
- Jeg regner med at det som i dag beskrives som et budsjett for en mer rettferdig fordeling ikke blir nullstillt neste år. Ser en på hva de to høyrepartiene har av forslag så finne vi utgiftskutt som virkelig rammer de svakeste. Kutt i sykelønn, i arbeidsmarkedstiltak, i skolefritidsordning bare for å nevne noe. Skattelettelsene deres har også en dårlig sosial profil. Vi går inn i år 2000 med et rettferdigere skattesystem, hvor noen av de rikere må yte mer til fellesskapet i form av økt skatt. Dette gis i sin helhet tilbake til de med lave lønnsinntekter i form av skattelette. 622.000 personer får bedret økonomi på grunn av det nye lønnsfradraget. Pensjonister og trygdede med lavere inntekter, får også skattelette. Det er også grunn til å glede seg over at kommunene som en konsekvens av budsjettavtalen får noe mer å rutte med neste år. Jeg tror ikke at det som nå bevilges til kommunene på noen måte er nok. Tvert i mot mener jeg at kommune-Norge vil vil trenge mange milliarder mer de nærmeste årene, om vi fortsatt skal kunne skryte av våre velferdsordninger, sa hun
