
2. mars 2000
Tore Nordtun
Tar opp pendlernes situasjon
I Stortingets spørretime førstkommende onsdag vil stortingsrepresentant Tore Nordtun spørre finansministeren om endringer i pendlerforskriftene kan rette opp problemene som mange ukependlere opplever.
- Bakgrunnen for spørsmålet er et oppslag i Nationen den 29. februar, der det framgår at enkelte pendlere blir tvangsflyttet, nektet norsk pass, og står uten fast bopel og postadresse på grunn av sin ukependlerstatus, sier Nordtun.
- De endringene i pendlerforskrifter som det tas sikte på, vil de være egnet til å rette opp i disse forholdene, spør han finansministeren.
