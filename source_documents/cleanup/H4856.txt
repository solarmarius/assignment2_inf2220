
7. februar 2001
Marit Nybakk
Nordisk samarbeid mot rasisme
- Jeg er svært glad for at Nordisk Råd klart har vist sin avsky overfor det tragiske drapet i Norge, og at parlamentarikerne i Norden mener det er behov for samarbeid på tvers av landegrensene for å bekjempe rasisme og fremmedfiendtlighet. Det sier stortingsrepresentant Marit Nybakk, etter at Presidiet i Nordisk Råd tirsdag vedtok en felles uttalelse om rasisme.
- Jeg er svært glad for at Nordisk Råd klart har vist sin avsky overfor det tragiske drapet i Norge, og at parlamentarikerne i Norden mener det er behov for samarbeid på tvers av landegrensene for å bekjempe rasisme og fremmedfiendtlighet. Det sier stortingsrepresentant Marit Nybakk, etter at Presidiet i Nordisk Råd tirsdag 7. februar 2001 vedtok en felles uttalelse om rasisme.
Det var Nybakk som på vegne av den sosialdemokratiske gruppen fremmet forslaget om den felles uttalelsen:
Presidiet i Nordisk Råd reagerer med avsky på det rasistisk motiverte drapet på en 15-åring i Oslo, begått forrige helg av organiserte nynazister. Presidiet i Nordisk Råd vil be Nordisk Ministerråd om å se på ulike tiltak for å bekjempe og forebygge nazistiske bevegelser i Norden og andre strømninger som ikke viser respekt for menneskeverdet. Oppvekstpolitikken må her står i sentrum.
Presidiet i Nordisk Råd mener videre at det er behov for en nordisk samordning for å få bukt med økt gjengkriminalitet i ungdomsmiljøer, og få til konkrete tiltak mot hverdagsrasismen.
Presidiet i Nordisk Råd anmoder Nordisk Ministerråd om å komme med en årlig redegjørelse for tiltak som er gjort i de nordiske land mot rasisme, fremmedfiendtlighet og diskriminering i hverdagen".
- Det er viktig at Nordisk Ministerråd nå følger opp uttalelsen gjennom å se på hvilke tiltak som kan iverksettes for å bekjempe og forebygge nazistiske bevegelser i Norden, sier Marit Nybakk.
