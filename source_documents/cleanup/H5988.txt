
13.06.02
Rune J. Skjælaaen (Sp):
Fortsatt obligatorisk KRL i lærerutdanninga
Kirke-, utdannings- og forskningskomiteen på Stortinget avga i dag innstilling til stortingsmeldingen om ny lærerutdanning. Flertallet går her inn for at KRL-faget fortsatt skal være et obligatorisk fag med 20 studiepoeng.
- For Senterpartiet er det en viktig seier at flertallet her går mot Regjeringen og slår fast at KRL- faget fortsatt skal være et obligatorisk basisfag i lærerutdanningen, sier Senterpartiets skolepolitiske talsperson Rune J. Skjælaaen.
- Kunnskap om religion og livssyn er viktig ballast for alle lærere i grunnskolen, ikke bare de som underviser i KRL-faget. Faget er også et kulturarvfag som gir kunnskap som er viktig for å forstå både historie, samfunn, kunst og litteratur, fortsetter Skjælaaen og understreker at elever bringer med seg sin kulturelle identitet overalt, ikke kun i KRL-timene.
- Senterpartiet ønsker primært ett KRL-fag med 30 studiepoeng, men jeg tror mange studenter vil velge å fordype seg ytterligere når de først blir kjent med faget, sier Skjælaaen.
