
05.04.02
Vegard Martinsen, (DLF)
Avskaff statskirken!
DLF slutter seg til SVs ønske om en folkeavstemning for å avgjøre om Norge skal fortsette å ha en statskirke eller ikke.
Egentlig vil DLF helst bare avskaffe statskirken, men dette er foreløpig politisk umulig. En folkeavstemning vil med overveiende sannsynlighet beslutte å oppheve statskirkeordningen, og DLF mener at dette er det eneste riktige. Alle mennesker ha rett til å tro på hva de måtte ønske, men at staten - hvis eneste legitime oppgaver er å beskytte individers rettigheter (ved hjelp av politi, rettsvesen og militært forsvar) - skal ha en bestemt tro, eller favorisere en bestmt trosretning, er meningsløst.
Statskriken bør avvikles så raskt som overhodet mulig, og hvis en foklkeavsteminge er eneste muligheten, så støtter DLF dette.
