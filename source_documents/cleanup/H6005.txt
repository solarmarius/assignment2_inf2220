
14.06.2002
Stortingsrepresentant Arne Sortevik (FrP) Fraksjonsleder Kirke-, Utdannings- og Forskningskomiteen
Kvalitetsutvalget godt i gang!
- Her ligger det mye god FrP-politikk som vi har jobbet for i mange år, sier Arne Sortevik, utdanningspolitisk talsmann for Fremskrittspartiet.
Utvalget som har lagt frem sin delinnstilling i dag presenterer en rekke forslag til hvordan en skal få hevet kvaliteten i skolen. De ønsker at den enkelte skoles resultater og brukernes tilfredsshet skal legges ut på nettet for å få en åpnere skole. De ønsker videre at det skal gjennomføres nasjonale prøver i norsk, matematikk og engelsk. Endelig kommer det forslag til hvordan en kan heve det middelmådige nivået som norsk skole ligger på i dag, og flereprøver og tester er god Frp politikk, jubler Sortevik.
Videre vil utvalget legge til rette for brukerundersøkelser og at hver skole skal ha et program Som omhandler kvalitetsvurdering og som kobles til den nasjonale kunnskapsportalen. På denne måten kan elevene og foreldrene følge med på hvilket nivå deres skole ligger på. Dersom en i tillegg til dette kan få valgfrihet for brukerne kan en få til en reell konkurranse mellom skolene, sier Sortevik videre.
Utvalget vil fjerne de statlige utdanningskontorene og opprette et nytt Læringssenter fordi en på denne måten kan få en mer målrettet ressursutnyttelse. Dette støtter vi fullt ut. De statlige utdanningskontorene er en byråkratisk og meningsløs levning ifra det Sosialistisk vanstyret som AP har stått for. Nå trenger vi gode læringsresultater og fornuftig ressursutnyttelse. Norge bruker mest penger på skolen av alle, men det kan synes som om en god del av disse midlene forsvinner på veien før brukerne får glede av dem.
Det spennende blir å se hvorvidt de andre partiene kommer til å følge opp det kvalitetsutvalget foreslår. Det har vil lite tro på, det er mye prat og lite handling, sier Sortevik som forsikrer at Frp vil presse på de andre partiene for å få vridd fokus fra skolen som oppbevaringsanstalt til en skole som gir gode læringsreultater og stiller krav til elevene.
