
Fredag 12. november 1993
Sentralstyret i Kristelig Folkepartis Kvinner:
REFORMKJØR TRUER LOKALDEMOKRATIET
Statens reformkjør er en trussel mot lokaldemokratiet. Regjeringen og Stortinget må ta på alvor de økonomiske vanskelighetene de påfører kommuner og fylkeskommuner
ved gjennomføring av nye reformer.
Dette uttaler Kristelig Folkepartis kvinner som er samlet til sentralstyremøte i Oslo i helgen.
HVPU reformen mangler f. eks. en milliard kroner i overføringer fra staten for at reformen skal fungere slik den var tiltenkt. Andre reformer som er ressurskrevende for kommunene er Nasjonalt utviklingsprogram for barnevern og den nye arbeidstidsavtalen for lærerne.
Med hensyn til Reform 94 står den i fare for å bli et lappverk uten tilstrekkelige økonomiske overføringer til fylkeskommunene.
Staten kommer med løfter og reformer uten å følge opp med økonomiske overføringer. Ansvaret for gjennomføringen blir skjøvet over på kommunene, og disse gjøres derved til
løftebrytere.
Slik dette praktiseres idag er dette rett og slett en trussel mot lokaldemokratiet.
