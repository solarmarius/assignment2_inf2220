
1999-2003
KrF
Fylkesprogram for Oppland KrF 1999-2003
Skole og utdanning
Målsetting:
KrF ønsker å sikre alle ungdommer i fylket muligheten til en likeverdig utdanning og en skole som bygger på de kristne grunnverdiene - der elevenes behov for kunnskap, omsorg og verdiformidling blir ivaretatt, og der samarbeid mellom hjem og skole blir videreutviklet.
Kristelig Folkeparti vil arbeide for:
· at trivsel og læringsmiljø i skolen må sikres, slik at hverdagen oppleves
· meningsfylt, og slik at den enkelte elevs behov blir ivaretatt.
· at det legges bedre til rette for elevengasjement, blant annet gjennom mer bruk
· av egendefinerte valgfag og elevbedrifter.
· at skolen må hjelpe elevene til å ta vare på seg selv og hverandre slik at de kan
· forebygge ulykker, skader og rusproblemer.
· at utdanningstilbudet må legges opp slik at flest mulig av elevene får anledning til å bo hjemme i forbindelse med videregående utdanning.
· å styrke verdiformidlingen i skolen.
· å arbeide mot mobbing og rasisme i skolen.
· at det lokale kulturgrunnlaget må trekkes systematisk inn i undervisningstilbudet
· at samarbeid mellom skole og næringsliv må videreutvikles for gjensidig utnyttelse av materiell og menneskelige ressurser, og slik at elevene gis anledning til å søke et utdanningstilbud som er tilpasset behovet innenfor offentlig og privat virksomhet i regionen.
· at etterutdanning av ansatte i skoleverket må opprioriteres og systematiseres.
· å videreutvikle skolen som et kompetansesenter i sin region
· å opprette flere lærlingeplasser innen den offentlige sektor
· å stimulere skolene til et sterkere regionalt samarbeid som et alternativ til felles skoleledelse.
· å fortsette ordningen med å gi driftsstøtte til fylkets to folkehøyskoler i Ringebu og Toten.
· at investeringsbehovet ved flere av de videregående skolene, må vurderes opp mot ledig kapasitet ved andre skoler.
· at utdanningstilbudet må ses i en naturlig geografisk sammenheng der regiongrensene blir mindre viktige.
· at skoler med tilbud innenfor yrkesfaglig studieretning og som ligger innenfor samme geografiske område, ikke skal konkurrere om tilbud innenfor Vk 1 og Vk 2. Dette både for å høyne kompetansen og det faglige miljøet, gjøre tilbudet mer forutsigbart og for å kunne utnytte de totale ressursene bedre. I denne sammenheng bør også antall Vk 1- tilbud vurderes
· at ikke søkermassen alene skal avgjøre om et tilbud skal flyttes fra en skole til en annen, men at det i slike tilfeller må legges til grunn helhetlige og langsiktige vurderinger.
· at det i enkelte tilfeller kan bli aktuelt for ungdom i sentrale strøk å reise til utkanten av en region for å få det utdanningstilbudet de helst ønsker, ikke bare omvendt.
· at det utarbeides egne regler for skolemiljø for alle skolene i fylket, slik at elevene sikres retten til et godt faglig, fysisk og sosialt læringsmiljø.
· at fjernundervisning tas i bruk for å styrke stillingen til de små skolene ute i distriktene.
· at PP-tjenesten, oppfølgingstjenesten og rådgivningstjenesten blir styrket for å kunne dekke elevenes behov på en bedre måte.
· kombinerte skoler ikke skal være noen målsetting i seg selv, og at en på den måten står friere til å vurdere hva som er mest hensiktsmessig i hvert enkelt tilfelle.
· å kunne tilby voksenopplæring i konkurranse med private tilbydere, og i samsvar med de behov bedrifter og enkeltpersoner har for videreutdanning.
· å videreutvikle Valle og Klones til å bli attraktive kompetansesenter i naturbruk i hver sin del av fylket. KrF mener at dette blir en svært viktig utfordring for å skaffe rekruttering til en av våre viktigste næringer.
· Vold videregående skole opprettholdes.
· etablere høyskoletilbud ved Hjerleid i lafting og vøling.
· å få lagt et permanent høyskoletilbud til Otta Videregående og Leira Videregående skole.
· å kunne tilby etablereropplæring i den videregående skolen.
· å styrke samarbeidet med andre fylker for å øke rekrutteringen til egne tilbud, og samtidig kunne tilby elevene i Oppland flere fag å velge mellom.
· å kunne tilby konsentrert yrkesfag til de elevene som har gått allmennfag, men
· som ikke vil gå videre på en teoretisk utdannelse og gjøre det enklere for de som ikke er rettselever å ta videregående kurs.
· At alle fylkeskommunale skoler bør ha kantine med et godt og variert utvalg.
· å arbeide for at Gjøvik tekniske fagskole fortsatt skal ha en sentral rolle i vårt
· utdanningstilbud, og at det derfor er viktig å bygge videre på den kompetansen som skolen har i dag.
· at det blir opprettet internasjonal linje ved en av de videregående skolene i Oppland.
Helse og sosial
Målsetting.
Alle som har behov for behandling og omsorg må sikres et likeverdig tilbud uansett alder, funksjonsevne og bosted.
Fylket må ha forpliktende avtaler med ideelle organisasjoner/ og institusjoner, og sikre at disse får drive etter sin egenart og sitt grunnsyn. Disse må sikres driftsvilkår på linje med tilsvarende offentlige tilbud.
Sykehus
Kristelig Folkeparti vil arbeide for:
· at Lillehammer og Gjøvik Fylkessykehus/Oppland Psykiatriske sykehus må ses som et samlet fylkeskommunalt tilbud med en tjenlig fordeling av spesialiststilbudene.
· administrativt og faglig samarbeid mellom sykehusene må styrkes og videreutvikles.
· en aktiv og positiv utvikling av samarbeidet i den nye helseregionen som består av Oslo, Akershus, Østfold, Hedmark og Oppland.
· at Oppland så raskt som mulig får i drift den nye kreftenheten på Gjøvik.
· at fylkeskommunen aktivt må gå inn for å utnytte tekniske nyvinninger ved våre sykehus innen data og telemedisin.
· at det opprettes et desentralisert ambulansetilbud som er i samsvar med nye regler for akuttmedisin. Dette for å gi befolkningen nødvendig trygghet og nærhet til et et profesjonelt ambulansepersonell.
· å arbeide for at luftambulansen fortsatt skal være stasjonert på Dombås.
· at regionale tjenester videreutvikles i Valdres og Nord Gudbrandsdal.
· å opprettholde fødestue i Valdres.
· at fødestuen i Lom lokaliseres til Ottaområdet.
· at tilbudet til epilepsirammede ved Røysumtunet Rehabiliterings-senter sikres og videreutvikles.
Psykiatri
Det er viktig at samfunnet utviser en større åpenhet og forståelse for psykiske lidelser som et av de største helseproblemer i samfunnet.
Kristelig Folkeparti vil arbeide for:
· å styrke faglig samarbeide i psykiatrien for å sikre kvalitet og øke behandlingstilbudet.
· å fortsette arbeidet for et godt samarbeid med primærkommunene.
· å øke samarbeid og samordning mellom tilbudene innen voksenpsykiatri, barne- og ungdomspsykiatri og rusomsorg.
· vurdere å etablere egne barne- og ungdomspsykiatriske behandlingstilbud i regionene.
Familie og barnevern.
Barna er vår viktigste ressurs. Det er viktig at vår politikk gjenspeiler vårt syn at familien er barnas beste forankring.
Kristelig Folkeparti går inn for:
· at det opprettes et familievernkontor på Lillehammer og at det arbeides videre med et kontor på Hadeland.
· at økonomien forbedres for de bestående familievernkontorer.
· at det opprettes et forpliktende samarbeid med krisesentrene slik at disse får en forsvarlig økonomi.
· at alle som vurderer å søke abort skal få en forsvarlig rådgiving med hensyn til alternative løsninger. Samarbeidet med AAN -kontorene om denne oppgaven må styrkes. Innsatsen må økes for kvinner som sliter med psykiske ettervirkninger etter abort.
· at det gis støtte til kirkens SOS-krisetelefon.
· en bedre og utvidet rehabilitering for rusmisbrukere.
· etablere avrusningsenhet i Oppland.
· at det gis tilbud om metadonbehandling etter nasjonale kriterier.
Forebyggende helsearbeid.
Utviklingen viser at det er sammenheng mellom menneskets livsstil, levesett og helse. Dette vises klarest ved økningen av kreft og hjertesykdommer.
Vi ser et større og større problem med misbruk av rusmidler.
Kristelig Folkeparti går inn for at fylkeskommunen sammen med de frivillige organisasjoner samarbeider for å øke kunnskapen om:
· den positive virkning av riktig kosthold
· den positive virkning av økt fysisk aktivitet.
· betydningen av rusfrie ungdomsmiljøer.
· de helsemessige fordeler av en kristen seksualetikk.
· skadevirkningen ved rusmidler av alle slag
· skadevirkningene ved bruk av tobakk.
Livshjelp - tjenester til uhelbredelige syke og døende.
Tilbudet må baseres på et verdigrunnlag som innebærer optimal
lindrende behandling, pleie og omsorg - og som retter seg mot pasientens fysiske, psykiske, sosiale og åndelige behov.
Kristelig Folkeparti går inn for:
· oppretting av enheter for lindrende behandling ved sykehusene i fylket.
· at tverrfaglig bemanning styrkes slik at fokus rettes mot alle sider ved pasientens behov.
· at pårørende - også barn - skal inkluderes i tilbudet.
Miljø og Energi.
Målsetting:
I løpet av dette århundret har vi forsynt oss grovt av jordas ressurser. Det er derfor nødvendig å snu denne utviklingen, slik at ressursene kan forvaltes på en på en bærekraftig måte. Veksten i energiforbruket må stoppes og på sikt reduseres. Dette er nødvendig både i et globalt perspektiv og av hensyn til kommende generasjoner. Miljøspørsmål vekstlegges sterkt i all samfunnsplanlegging.
Kristelig folkeparti vil arbeide for:
· at fylkeskommunen må være en aktiv bidragsyter i planprosesser. Da kan vi fremme helhetlig ressursforvaltning slik at det blir bærekraftig utvikling i alle fylkets regioner.
· for å hindre uheldig utbyggingspress f.eks på dyrka mark er det viktig å se arealer i sammenheng på tvers av kommunegrensene.
· at utbygging må skje på en slik måte at en ivaretar kulturlandskapet,
· at barn og unges ønsker og behov blir ivaretatt i kommunal planlegging.
· at byer og tettsteder må planlegges og utvikles på en slik måte at estetiske kvaliteter og lokal identitet ivaretas.
· å medvirke til at byer og tettsteder blir utviklet til attraktive møteplasser.
· vi vil passe på at byene og tettstedene planlegges slik at bykjernene blir styrket som møteplasser for handel næringsliv og kultur.
· å sikre folks adkomst til tur og rekreasjonsområder
· å redusere rovdyrskadene i Oppland, uten å legge urimelige restriksjoner på primærnæringenes bruk av utmarka.
· si nei til store naturinngrep i forbindelse med kraftutbygging.
· at energiforbruket i Oppland skal holdes stabilt, og på sikt reduseres.
· Oppland fylkeskommune må aktivt gå inn for å forbedre og effektivisere eldre kraftverk og linjenett.
· stimulere til bruk av alternative energiformer, for eksempel på biobrensel, mikrokraftverk, søppelgass og varmepumper som utnytter energien i jord og vann.
· alle større offentlige bygg må ha varmesystemer som er slik at ulike energikilder kan utnyttes.
· opprette en miljøvernpris.
Kultur
Målsetting:
Oppland Kristeleg Folkeparti ynskjer å vera med å byggje opp eit kulturliv som styrkjer vår kristne kulturarv og vårt lokale kulturgrunnlag. Me vil ha eit kulturliv som byggjer opp under kjensla av å høyra til lokalt og som tek vare på lokalt særpreg. Me ynskjer å stimulere til breidd og eigenaktivitet i kulturlivet. Samspel mellom profesjonelle og amatørar er viktig. Kulturlivet må ikkje bli i styrt av profittinteresser.
Kristeleg Folkeparti vil arbeide for:
· offentleg støtte til rehabilitering og vedlikehald av bygg for kyrkjelyder og friviljuge organisasjonar også når dei blir drivne etter eigenarten til organisasjonen.
· bruk av posjektmiddel til kyrkeleg barne-og undomsarbeid.
· støtte til etablering av fleirkulturelle miljø for born.
· leggje til rette for at born får nytte kroppen til leik i naturen og på gode leikeplassar .
· tilrettelegging for aktivitetar og møtestader på tvers av generasjonane.
· stimulering til breitt kulturtilbod for ungdom til dømes ved å leggje til rette for allaktivitetshus i alle kommunar.
· kulturutveksling, slik at folk frå ulike nasjonar kan bli kjende med kultur og eigenart hjå kvarandre.
· at fylkeskommunen tek ansvar for å gjera kulturtilbod tilgjengelege for funksjonshemma.
· at tilstelningar og representasjon i fylkeskommunen blir alkoholfrie.
· synleggjera dei ulike regionane sin kultur, og styrkje kjensla av å høyre heime einstad.
· innføring av fylkeskulturpris til personar eller organisasjonar som har gjort særleg positiv kulturinnsats.
· at ungdomsarbeid som skal få offentleg støtte, må arbeide rusfritt.
· prioritering av idretts-og friluftsanlegg som er til bruk for alle, og masseidrett framfor eliteidrett.
· at fylkeskommunen utviklar gode samarbeidsmodellar innan song, musikk og teater, og mellom profesjonelt kulturliv og amatørkulturen. Leggje vekt på folkemusikktradisjonane i fylket.
· fylkeskommunal bruk av nynorsk meir i samsvar med talet på nynorskkommunar.
· meir aktiv bruk av namnelova for å verne om den nedervde kulturskatten me har i lokale stadnamn.
· å påverke massemedia til meir bevisst kulturhaldning, også som motvekt mot framandkultur.
· sikre økonomiske og faglege ressursar nok til at musea kan fylle oppgåvene sine, m.a. ved at statleg støtte kjem opp minst på tidlegare reelt nivå.
· fullføring av publikasjonar om alle eldre kyrkjer i fylket.
· arbeid for å få nasjonalt kyrkjemuseum i tilknyting til Valdres Folkemuseum.
· sikre fylkesbiblioteket forsvarleg økonomi som serviceinstitusjon for folkebiblioteka i fylket og som ressurs for fjernundervisning.
· arbeide for å få utvida den statlege avleveringsplikta slik at regionale trykkeri og forlag leverer eit eksemplar også til regionale bibliotek.
· utarbeiding av fylkesdelplan for kulturminnevern.
· støtte til arbeidet med å oppretthalde pilgrimsleida gjennom fylket og kulturminne knytt til denne.
· støtte til lokale og regionale kulturtradisjonar mellom anna ved innsamling og publisering (t.d. av forteljartradisjon, lokalhistorie, målføre, stadnamn).
Samferdsel
Målsetting:
Samferdselspolitikken skal prioritere trafikksikkerhet, vegvedlikehold og ha en tydelig miljøprofil.
Den skal bidra til god infrastruktur for næringslivet og til å opprettholde bosettingsmønsteret i fylket vårt.
Samferdsel er, og skal være, et viktig distriktspolitisk virkemiddel.
Kristelig Folkeparti går inn for:
· at kollektivtilbudet blir mer brukertilpasset ved å øke bruken av småbusser for eksempel i lokale tilbringer-og serviceruter.
· å opprettholde, evt. utvide tilbudet av bestillingsruter der det ikke er grunnlag for
Å kjøre faste ruter.
· at fylkeskommunen, kommunene, NSB, rutebil-og taxinæringen samarbeider om å skape attraktive trafikktilbud.
· at det bygges flere parkeringsplasser i tilknytning til skyssstasjoner og andre steder som gjør at det er naturlig med overgang fra privatbil til kollektiv transport.
· at offentlig støtte til kollektiv transport må økes og bilettprisene senkes.
· å gjenninnføre tilskudd til persontrafikk på Leirin og arbeide for at flyplassen kommer inn på kortbanenettet.
· at skinnegangen på Valdresbanen blir liggende fram til Leira.
· på sikt få til sammenkobling mellom Dovrebanen og Gjøvikbanen.
· at Gjøvikbanen rustes opp til en god og tidsriktig jernbanestandard.
· at godstransport på bane må opprettholdes og øke sin andel.
· at investeringer til bygging av nye veier bør begrenses til fordel for forbedringer av eksisterende veinett. Miljø, kultur- og trafikksikkerhetsmessige konsekvenser må veie tungt når nye veier skal bygges.
· at fylkesveiene må opprustes spesielt med tanke på akseltrykk, slik at disse ikke blir til hinder for næringsutvikling i fylket.
· at Randsfjordferja blir en del av riksvegnettet.
· at det så fort som mulig igangsettes ny trase for riksvei 4 forbi Raufoss og strekningen Roa-Jaren. Deretter prioriteres utbedring av riksvei 34 sørover fra Hov, riksvei 33 Gjøvik-Minnesund og riksvei 255 Lillehammer- Gausdal.
· at E-6 gjennom Gudbrandsdalen utbedres. Strekningen kan delfinansieres ved bompenger.
· at vegvesenets skiltpolitikk ikke må være med på å hindre næringsutvikling i fylket.
· sikring av trafikkfarlige strekninger bl.a. ved økte bevilgninger til gang-og sykkelveier og sikre over-/underganger.
· et fullverdig tilbud når det gjelder posttilbud i distriktene må opprettholdes, gjerne i samarbeid med butikker, bensinstasjoner eller landpostbud.
· viktigheten av at teletjenenestene har lik pris og et likeverdig tilbud over hele landet.
· at offentlig kommunikasjon må tilpasses de funksjonshemmedes behov, i samarbeid med de funksjonshemmedes organisasjoner.
· O-visjon, visjonen om 0 drepte eller hardt skadde i trafikken legges til grunn i vår samferdselspolitikk. Dette gir konsekvenser for prioriteringer. Økt sikkerhet må prioriteres foran økt framkommelighet.
Næring og Ressurs
Målsetting:
Jord og skogbruk må fortsatt være en viktig næring i Oppland hvis en skal sikre bosetting og sysselsetting over hele fylket. I tillegg må en stimulere til at det utvikles et variert næringsliv i alle fylkets regioner. Spesielt må en arbeide for at de mulighetene som ligger i ny teknologi blir utnyttet i distriktene.
Kristelig Folkeparti går inn for:
· Ta vare på arbeidsplassene i primærnæringene. Så mange bruk som mulig skal bestå som selvstendige enheter der det bor folk med helårsbosetning.
· å arbeide for at landbruksprodukter skal foredles lokalt, og at lokale spesialiteter blir produsert og omsatt. Her er det viktig å stimulere og oppmuntre til småskalaproduksjon.
· aktivt bruke støtteordninger for å få system på omsetningen av økologiske landbruksprodukter
· arbeide for bedre utnyttelse av alt skogsvirke (lauvvirke/avfall) og på den måten gi arbeidsplasser og energi i eget fylket.
· prioritere kvinneretta tiltak i primærnæringene.
· sikre at kvinner og ungdom blir i distriktene ved å skape et variert mønster av arbeidsplasser.
· arbeide for flere lærlingeplasser i jord og skogbruk.
· sørge for at gamle håndverksteknikker/tradisjoner blir tatt vare på og fornyet .
· gi tilskudd til fellestjenester for småindustri og småbedrifter. (Næringshager)
· fortsatt utvikling av reiselivet, vinklet mot kvalitetsprodukter med lokal egenart
· Videreutvikle et grønt reiseliv.
· å ta vare på den industrien vi har på best mulig måte.
· fokusere på mulighetene som ligger i ny teknologi for å flytte arbeidsplasser til Oppland.
· stimulere til oppbygging av nærmiljøsentra der en kan samle butikk, post, banktjenester, drosjer, frivillighetssentral m.m. for å danne et levende grendemiljø.
· arbeide aktivt for at ungdom som flytter ut av Oppland ikke mister kontakt med hjemplassen sin.
· markedsføre fylkets regioner på en positiv måte slik at folk får lyst til å etablere seg der. Det er viktig å fokusere på at i distriktene finnes kvaliteter som rimelige barnehager, lave boligpriser m.m.
· arbeide for å utvikle robuste regionsentere. Dette vil sikre bosetting også i utkantene.
Fylkeskommunal drift og organisering
Innledning:
Nye krav om effektiv drift, økt brukertilpasning og større konkurranse fra private tilbydere, vil føre til at fylkeskommunen blir stilt overfor nye utfordringer.
Kristelig Folkeparti vil arbeide for:
· at de fylkeskommunale tilbudene må bli mer service- og individorienterte.
· at fylkeskommunen ikke skal bli en "overkommune", men at en gjennom dialog, gjensidig respekt og et konstruktivt samarbeid med primærkommunene skaper grunnlag for en mest mulig effektiv utnyttelse av de samlede ressurser.
· at enkelte fylkeskommunale tjenester kan konkurranseutsettes når dette fører til mer effektiv drift, bedre brukertilpasning eller høyere kvalitet på tjenestetilbudet.
· at ved å tillate økt konkurranse fra private tilbydere, kan en stimulere til økt kvalitet på fylkeskommunens egne tilbud.
· at fylkeskommunen må stå friere når det gjelder bruk av virkemiddel til rekruttering av nøkkelpersonell.
· at det i Oppland opprettes et Ungdommens Fylkesting .
