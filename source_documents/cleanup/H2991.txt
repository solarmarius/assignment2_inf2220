
Mandag 28. april 1997
Stortingsrepresentant Odd Holten (KrF) i Askim:
JERNBANEMELDINGEN HAR GLEMT ØSTRE LINJE
-Det er rett og slett for ille at Samferdselsdepartementet har prestert å legge fram stortingsmeldingen om Norsk Jernbaneplan 1998-2007 der Østre linje ikke er nevnt med ett eneste ord. Det sier stortingsrepresentant Odd Holten. Mandag er han på dagsbesøk i Askim.
Det eneste stedet i meldingen der det refereres til Østre linje, er i kartdelen av meldingen. Men Regjeringen har tydeligvis ikke tenkt én eneste tanke om denne strekningens framtid. På initiativ fra Kristelig Folkeparti har derfor samferdselskomiteen i Stortinget skrevet til departementet og spurt hvilke planer Regjeringen har for denne strekningen, sier Odd Holten.
