
Hægebostad Kristeleg Folkeparti
Kommunevalet 2003.
Vi står framføre eit nytt lokalval. Eit nytt kommunestyre skal veljast, og vi legg på denne måten rammen for lokaldemokratiet i dei komande 4 år. Programmet viser kva KrF sine representantar vil vektlegga i kommunen vår.
Hægebostad Kristeleg Folkeparti har visjonar for kva vi vil oppnå i lokalpolitikken.
Samandrag.
KrF vil arbeide for at:
det kristne verdigrunnlaget skal vere med å forma utviklinga.
Hægebostad held fram som eigen kommune.
skuler og barnehagar skal ha eit godt pedagogisk og fysisk miljø.
opningstida i barnehagane må vera fleksible.
heimetenesta må ha eit tilbod til eldre som ønskjer å bu heime. Det må også vera nok institusjonsplassar til dei som treng det.
helsevesenet blir optimalisert slik at ressursane vert utnytta på best mulig måte.
det førebyggjande arbeidet mot rus vert styrka.
kommunen stimulerer til eit positivt og variert fritidstilbod.
kommunen sin rike kulturarv blir tatt vare på og gjort kjend.
eksisterande arbeidsplassar blir sikra og nye etablerte.
attraktive bustadfelt i alle delar av kommunen må vere byggeklare til ei kvar tid.
Treffe tiltak som kan hjelpe ungdom i etableringsfasen til å skaffe seg ein bustad
tilhøva for primærnæringane (jord- og skogbruk) blir lagt til rette- og offentlege midlar kanalisert på ein best mulig måte.
KRISTENDOMMEN HAR VIST SEG Å VERA DEN STERKASTE MORALSKAPANDE KRAFT SOM HISTORIA KJENNER. DEN MÅ FØRAST VIDARE TIL BORNA VÅRE.
KOMMUNEN VÅR.
Kristeleg Folkeparti vil gå inn for at Hægebostad kan halde fram som eigen
kommune. Interkommunalt samarbeid må utviklast vidare der det er naturleg ,samtidig som det vil føra til økonomiske fordelar. Bevisstgjering av Hægebostad sin identitet vil då kunna oppretthaldast.
Det må reknast med ein vanskeleg økonomisk situasjon for kommunen i åra framover.
Derfor må vi vurdere kommunale prosjekt nøye for å finne ei riktig prioritering. KrF sine representantar vil vere seg bevisst at det er skattebetalarane sine pengar dei forvaltar. Kristeleg Folkeparti vil arbeide for at den kommunale administrasjonen blir mest mogleg effektiv med tanke på utnytting av ressursane. Den bør samstundes ha som mål å vere orienterande og opplysande for innbyggjarane i kommunen.
Lygnanytt er eit flott tiltak. Kommunen sin informasjon på Internett må utviklast vidare.
UNDERVISNING.
Barnehage:
Ved den satsinga som er gjort på barnehageutbygginga dei siste åra, kan kommunen tilby alle barn plass i barnehage. Barnehagane må, som grunnskolen, drivast med ei klar kristen verdiforankring og vere eit frivillig tilbod til hjelp for heimane i oppdragargjerninga deira.
Kristeleg Folkeparti går inn for:
å oppretthalda eit barnehagetilbod som har god balanse mellom heiltids- og korttidsplassar.
å vektlegga foreldra sine ønske.
·
Skole:
Kristeleg Folkeparti vil stå vakt om det kristne verdigrunnlaget som grunnskolen har. All undervisning må ta omsyn til skolen sin formålsparagraf. Kristendomsundervisninga har ein sentral plass i skolen, og timetalet for dette faget må haldast på eit nivå som svarer til den sentrale stilling faget har.
Kristeleg Folkeparti vil gå inn for:
- fortsatt opprustning av skolene, slik at dei oppfyller dagens rombehov, både med tanke på
elevar og tilsette.
- å sørgje for ressursar slik at skolen kan tilfredsstille dagens faglege og pedagogiske krav.
- at lokala fyller krava til inneklima, miljø og bygningsstandard.
- vidareutvikling av interkommunal musikkskole.
- oppretthalde skoleskyss mellom 2 - 4 km på trafikkfarlige strekningar, og fri skoleskyss for 6-
åringer.
HELSE - OG SOSIALPOLITIKKEN.
Eldreomsorg:
Hægebostad har i dag ein stor prosent av eldre som er over 70 år. Vi må difor i komande budsjett prioritere eldreomsorga høgt. Siktemålet for alle tiltak må vere heimeomsorg, at dei eldre kan bu trygt og godt i heimane sine så lenge som mogleg. Likevel kjem vi ikkje utanom institusjonar. Dei må bli trivelege og funksjonelle.
Kristeleg Folkeparti vil gå inn for:
at det til ei kvar tid er plass til avlasting på sjukeheimen.
å fullføre bygginga av Eiken bu- og omsorgssenter.
å gjennomføre planen om opprustning og drift av Snartemo aldersheim inkl. døgnbemanning.
bygging av eventuelle nødvendige bustader for personar med psykisk utviklingshemming.
at off. bygningar må bli lagt til rette for funksjonshemma, og med
hjelpemiddel til hørselshemma.
Helsetenesta:
Førebyggjande helsearbeid må prioriterast. Kommunen må oppretthalde god dekning av helsepersonale.
Kristeleg Folkeparti vil gå inn for å vera støttespiller for Eiken Opptreningssenter, og samarbeide om fellestenester .
AMBULANSETENESTE.
Kristeleg Folkeparti vil gå inn for:
- at ambulansetenesta blir oppretthalde.
- å legge forholda til rette for at personale og lokaler er tilgjengelige for drift av Eiken ambulanse.
Edruskapsarbeidet:
Opplysningsarbeidet om alkohol og andre narkotiske stoff sine skadeverknader må få større plass i undervisninga og i alt ungdomsarbeid. Ut frå rusmidlane sine skadeverknader, som er merkbare også i vår kommune, vil Kristeleg Folkeparti, som tidlegare, røysta imot alle bevillingssøknader. Alkohol må ikkje serverast ved kommunale tilstellingar. Det må førast effektiv kontroll med at gjeldande lover og forskrifter blir haldne.
Kristeleg Folkeparti vil prioritere alt ungdomsarbeid som fremjar ein rusfri livsstil.
Barne-og ungdomsvern:
Kristeleg Folkeparti vil gå inn for å styrke det førebyggjande barne-og ungdomsarbeid i kommunen. Kommunen må stimulere til eit allsidig fritidstilbod.
Familie:
Kristeleg Folkeparti vil støtte kursverksemd og anna konstruktivt arbeid som tar sikte på å styrke ekteskapet og førebygge samlivsbrot.
KYRKJE OG KULTUR.
Kulturlivet må pregast av respekt for den kristne arven, og dei historiske og nasjonale tradisjonane våre. Kulturadministrasjonen må vere ein aktiv medspelar for å ta vare på kommunen sin kulturelle eigenart og vidareutvikle den.
Den store mengde av lag og organisasjonar i kommunen gjer ein framifrå stor innsats.
Kristeleg Folkeparti vil gå inn for:
å sikre den norske kyrkja sine ressursar, slik at ho kan utføre oppgåvene sine.
at trussamfunn utanfor statskyrkja blir sikra dei tilskot lova gjev dei rett til.
at frivillige kristelege, humanitære og kulturelle organisasjonar skal ha
offentleg tilskot og gode arbeidsvilkår. Her bør ein særleg vere merksam på
grupper som kan falle utanfor det vanlege mønsteret.
at skole- og idrettsanlegg framleis blir stilte vederlagsfritt til disposisjon for lag
og organisasjonar i kommunen.
å følgje positivt opp treningsområde for snøskuter.
at museet på Tingvatn og dei historiske minna i kommunen må gjerast kjende,
betre tilgjengelege og nyttast betre ut.
at lesverdig byggjande litteratur må prioriterast i boksamlingane, likeeins
nynorske bøker.
støtte til arbeidet med å fullføre bygdesogearbeidet
at helgefreden blir verna.
NÆRING OG SYSSELSETTING.
Ei høgt prioritert oppgåve må vere å få etablert nye arbeidsplassar, samstundes som eksisterande arbeidsplassar må sikrast. Vilkåra for turisme bør leggjast til rette. Det må også vere ei prioritert oppgåve å leggje til rette for mest mogleg variert næringsliv. Lokalt tenestetilbod av varer og kompetanse bør nyttast i størst mogleg grad. Kommunen må til einkvan tid ha tilgjengelige og attraktive næringstomter.
Bustad og bumiljø.
Å ha ein tilfredsstillande bustad er av stor verdi for alle. Trivsel, tryggleik og fellesskap i heimen og nabolaget er viktig. For å få ein harmonisk busetnad i kommunen, vil KrF. framleis gå inn for at det blir gitt høve til spreidd bustadbygging. Attraktive bustadfelt i alle delar av kommunen må vere byggeklare til ei kvar tid.
Kristeleg Folkeparti vil gå inn for å treffe tiltak som kan hjelpa ungdom i etableringsfasen til å skaffe seg ein bustad, til dømes med å gi tilskot og rimelege tomter.
LANDBRUK:
Bygdekulturen er sterkt knytt til landbruket som næring, og kan berre leva vidare i den utstrekning landbruket si framtid blir sikra. Skogbruk og foredling av trevirke er viktige delar av næringslivet i kommunen. KrF. vil vurdere å innføre kommunalt tilskott til skogkultur.
For å verne bufeet, går Kristeleg Folkeparti framleis inn for å begrensa rovdyrbestanden.
REKREASJON OG FRILUFTSLIV:
Kommunen vår gir, på grunn av den fine naturen, rike høve for friluftsliv og rekreasjon. For å sikre alle sin rett til slike område, vil KrF. gå inn for å opparbeide område som kommunen eig.
Kommunen må vere på vakt mot alt som kan forureine landskap og vassdrag.
All arealplanlegging må skje etter plan- og bygningslova og i nært samarbeid med grunneigarane.
Kristeleg Folkeparti vil:
i områder som staten har verna etter naturvernlova i vår kommune arbeide for at grunneigarane får størst mulig handlingsrom for sine bruk.
gå i mot at naturvernlova blir bruka på nye områder i kommunen.
arbeide for at staten gir erstatning for vern av Lygnavassdraget.
·
SAMFERDSEL / TRAFIKKSIKRING.
Kristeleg Folkeparti vil:
vere pådrivar overfor vegvesenet for bygging av gang- og sykkelvegar.
gå inn for utbetring av trafikkfarlige vegkryss langs RV-42 og RV-43 og omlegging av RV-42 i Tveitosen.
arbeide for at fylkesvegane blir skikkeleg utbetra.
gå inn for at vegen Bakken - Moi blir fylkesveg.
være med å legge til rette for at Snartemo jernbanestasjon skal være et levedyktig trafikk- knutepunkt for regionen
ta vare på bygderuta.
