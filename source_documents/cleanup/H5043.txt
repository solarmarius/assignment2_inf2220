
20/8-2001
NEI TIL BRUDD PÅ FN-KONVENSJONENE
I forbindelse med generalsekretær Kofi Annans besøk er bl.a norsk bistandspolitikk tema. Rød Valgallianse vil derimot sette fokus på at den norke regjering systematisk bryter både FNs barne konvensjon og FNs flyktningekonvensjon. Norge utmerker seg ved ikke å gi barn sjølstendig stautus i asyllovgivningen. Barna blir et vedheng til foreldrenes asylsøknad, og søknaden blir ikke avgjort utfra hva som er barnets beste, slik det kreves i FNs barnekonvensjon.
Norge har også en av Europas mest restriktive tolkninger av flyktningebegrepet, og nesten ingen får innvilget asyl. Sverige har f.eks en langt mer liberal tolkning av flyktningebegrepet. FNs høykommisær for flyktninger har gjentatte ganger uttrykt bekymring for Norges svært strenge asylpolitikk.
RV vil med dette utfordre statsminister Jens Stoltenberg og utenriksminister Torbjørn Jagland til å endre norsk flyktninge og asylpolitikk slik at den ikke strider mot FN-konvensjonene. På dette området stemmer regjeringspartiet og Fremskrittspartiet i blokk på Stortinget.
RV-leder Aslak Sira Myhre vil om mulig gjøre FNs generalsekretær oppmerksom på norske myndigheters systematiske brudd på FNs flyktninge- og barnekonvensjon.
