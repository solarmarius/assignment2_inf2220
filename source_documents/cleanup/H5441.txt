
4/1-02
Ingen norske bombefly til Afghanistan!
- Regjeringa må trekke tilbake tilbudet den har gitt om at fire norske F-16 fly skal delta i den USA-ledete bombinga av afghanske bakkemål. Dette forlenger krigen, krenker den nye afghanske regjeringa og øker sivilbefolkningas lidelser, sier RVs nestleder Erling Folkvord.
- Det groveste er at regjeringa Bondevik nå bruker et "trygt" tredjeverdenland for å skaffe norske flygere trening i å bombe levende mennesker. For få år siden trente norske F-16-flygere krigersk samhandling med Tyrkia over Kurdistan, og de deltok seinere i flyrekognosering over Kosovo. Bondevik går nå et langt steg videre. Han vil gi norske flygere trening i USA-ledet bombing av levende bakkemål.
- Det sannsynlige målet for USAs vedvarende bombing er trolig å rydde vei for den nye oljerørledningen de planlegger gjennom Afghanistan, sier RVs Erling Folkvord.
RV oppfordrer både soldater og sivile til å protestere mot norske bomber over Afghanistan.
