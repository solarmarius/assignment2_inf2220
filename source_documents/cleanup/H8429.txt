
04.06.2004
ARBEIDERPARTIETS STORTINGSGRUPPE
Arbeiderpartiets finanspolitiske talskvinne Hill-Marta Solberg:
- Gjennomslag for satsning på arbeid og helse
1,3 milliarder kroner mer til arbeid og helse. Det blir resultatet av avtalen mellom Arbeiderpartiet og regjeringspartiene om revidert nasjonalbudsjett, som kom på plass fredag ettermiddag.
- Det var helt nødvendig å få på plass en vesentlig satsning på arbeid og helse, og vi er glade for at regjeringspartiene kom oss i møte på disse områdene, sier Arbeiderpartiets finanspolitiske talskvinne Hill-Marta Solberg.
- For Arbeiderpartiet var det viktig å sørge for midler til en mer aktiv nærings- og distriktspolitikk for å legge grunnlaget for flere arbeidsplasser og å hindre at ledigheten biter seg fast på et høyt nivå. Nå øker vi bevilgningene til innovasjon og nyskaping med rundt 300 millioner kroner og vei-investeringene økes med 80 millioner kroner. Dermed forhindrer vi de kuttene Regjeringen foreslo i bevilgningene til Innovasjon Norge, en rekke forsknings- og utviklingsprogrammer innen fiskeri og landbruk og i Kompetanse-utviklingsprogrammet, sier Solberg.
Avtalen innebærer også 4000 nye tiltaksplasser for arbeidsledige, og at det fortsatt blir mulig å permittere ansatte i alle bransjer i 42 uker.
Egen pakke for Årdal og Høyanger
- For de kriserammede industrisamfunnene i Høyanger og Årdal har vi fått på plass en egen tiltakspakke på 100 millioner kroner, hvorav halvparten bevilges nå og resten i 2005-budsjettet.
500 mill til sykehusene
- Det blir 500 millioner kroner mer til helseforetakene for å bedre økonomien i sykehusene. De varslede økningene i egenandeler på helsetjenester var uakseptable for Arbeiderpartiet, så de blir det ikke noe av, sier Solberg.
I tillegg fjernes de foreslåtte kuttene i pressestøtten på 11,8 millioner kroner, i filmfondet på 7,5 millioner, og i midler til statlig kjøp av friluftsområder på 14 millioner. Dessuten blir det bevilget 10 millioner kroner mer til kriminalomsorgen og 9 millionermer til sikkerhetsopplæringen for fiskere.
Grunnavgiften beholdes
Avtalen innebærer at grunnavgiften på engangs drikkevareemballasje beholdes og at det ikke blir noe av den økningen av avgiftene på 2,2 % på øl, vin, brennevin og mineralvann som regjeringen foreslo.
Vedlegg: Avtalen om revidert budsjett
- - - - - - - - - -
Avtale mellom regjeringspartiene og Arbeiderpartiet om Revidert nasjonalbudsjett for 2004
Arbeiderpartiet, Høyre, Kristelig Folkeparti og Venstre (heretter kalt "avtalepartene") er enige om en helhetlig avtale om Revidert nasjonalbudsjett for 2004.
Avtalen innebærer at Arbeiderpartiet gir tilslutning til Regjeringens forslag til Revidert nasjonalbudsjett for 2004, med følgende endringer:
Arbeidsmarked 256,0 mill. kroner
1. 4000 nye tiltaksplasser 2. halvår 200,0 mill. kroner
2. Forlengelse av midlertidig utvidelse av 56,0 mill. kroner
permitteringsordningen (fra 26 til 42 uker)
for alle bransjer fra 1. juli frem til 1. januar 2005
Nærings- og distriktspolitikk 376,0 mill. kroner
3. Investeringer i vei 80,0 mill. kroner
4. Tiltakspakke for Årdal og Høyanger 50,0 mill. kroner
5. Nyskaping under Innovasjon Norge 72,0 mill. kroner
6. Internasjonal profilering 10,0 mill. kroner
7. Forsknings- og utviklingskontrakter 70,0 mill. kroner
8. Kompensasjon for el-avgift på godstransport på 12,0 mill. kroner
jernbane
9. Næringsrettet forskning 13,5 mill. kroner
10. Havforskningsinstituttet 3,0 mill. kroner
11. Fiskeri-, havbruks- og transportrettet FoU 10,0 mill. kroner
12. Fiskeriforskningen i Tromsø 3,0 mill. kroner
13. Maritim infrastruktur 9,5 mill. kroner
14. Verdiskaping og utviklingstiltak i landbruket 10,6 mill. kroner
15. Verdiskaping i skogbruket 5,4 mill. kroner
16. Kompetanseutviklingsprogrammet 27,0 mill. kroner
Helse/egenandeler 624,0 mill. kroner
17. Helseforetakene 500,0 mill. kroner
18. Ingen endring i egenandeler 124,0 mill. kroner
Andre saker 52,5 mill. kroner
19. Pressestøtten 11,8 mill. kroner
20. Sikkerhetsopplæring for fiskere 9,0 mill. kroner
21. Norsk filmfond 7,5 mill. kroner
22. Kriminalomsorg 10,0 mill. kroner
23. Stortinget 0,2 mill. kroner
24. Statlig erverv av friarealer 14,0 mill. kroner
__________________________________________________________________________
Totalt ___ __ _1 308,5 mill. kroner
"Komiteens medlemmer fra Arbeiderpartiet, Høyre, Kristelig Folkeparti og Venstre vil be Regjeringen vurdere ulike muligheter for å differensiere påslaget på nettariffen for å hensynta kraftkrevende industri som tar ut kraft i distribusjonsnettet."
"Komiteens medlemmer fra Arbeiderpartiet, Høyre, Kristelig Folkeparti og Venstre er enige om at det bevilges til sammen 100 mill. kroner til en tiltakspakke til Årdal og Høyanger, hvorav 50 mill. kroner bevilges i Revidert nasjonalbudsjett for 2004 og resten i statsbudsjettet for 2005. Det vises også til at det er etablert næringsutviklingsselskaper og investeringsselskaper. Avtalepartnerne forutsetter at Innovasjon Norge og SIVA deltar aktivt i dette arbeidet."
Avtalepartene er enige om at det bevilges 500 mill. kroner mer til de regionale helseforetakene. Ved fordelingen mellom de ulike regionale helseforetakene tas det utgangspunkt i Innst. S. nr. 82 (2003-2004). Komiteens flertall gikk der inn for å følge departementets forslag til nye kostnadsnøkler fra budsjettåret 2005.
Avtalepartene er enige om at Garantilottordningen videreføres, og at spørsmålet om videreføring av fiskeriavtalen ikke behandles i forbindelse med Revidert nasjonalbudsjett.
Avtalepartene vil behandle spørsmålet omkring et innovasjonsselskap i Grenland, og eventuelt andre virkemidler, i forbindelse med St. meld. Om miljøvennlig gassteknologi, og tar derfor ikke stilling til selskapsform nå.
Det tas forbehold om mindre justeringer.
Inndekning følger som vedlegg.
·
Oslo, 4. juni 2004
For Arbeiderpartiets stortingsgruppe For Høyres stortingsgruppe
Hill-Marta Solberg Jan Tore Sanner
For Kristelig Folkepartis stortingsgruppe For Venstres stortingsgruppe
Ingebrigt S. Sørfonn May Britt Vihovde
VEDLEGG
Omprioriteringer på kapittel og post
Kapittel og post Betegnelse Underposter Mill. kroner
Samlet omprioritering 1 308,5
41.1 Stortinget +0,2
551.60 Omstillingstiltak i Årdal og Høyanger, kan overføres +50,0
249.21 Sikkerhetsopplæring for fiskere +9,0
259.21 Kompetanseutviklingsprogrammet +27,0
334.50 Norsk filmfond +7,5
335.71 Pressestøtten +11,8
430.1 Kriminalomsorg +10,0
920.50 Næringsrettet forskning +13,5
1020.1 Havforskningsinstituttet +3,0
1023.50 Fiskeri-, havbruks- og transportrettet FoU +10,0
1023.70 Fiskeriforskningen i Tromsø +3,0
1062.21 Maritim infrastruktur +9,5
1149.50 Verdiskaping og utviklingstiltak i landbruket +10,6
1149.71 Verdiskaping i skogbruket +5,4
1320.30 Riksveginvesteringer +80,0
1330.74 Kompensasjon for el-avgift på godstransport på jernbane +12,0
1427.30 Statlig erverv av friarealer +14,0
1594.70 Tiltaksplasser, 4000 nye plasser 2. halvår +200,0
2421.50 Nyskaping under Innovasjon Norge +72,0
2421.71 Internasjonal profilering +10,0
2421.72 Forsknings- og utviklingskontrakter +70,0
2541.70 Forlengelse av midlertidig utvidelse av permitteringsordningen (fra 26 til 42 uker) for alle bransjer frem til 1. januar 2005 +56,0
Egenandeler på helse +124,0
732.70 Syketransport +0,5
732.77 Refusjon poliklinisk virksomhet ved sykehus +30,0
732.80 Syketransport +0,5
2711.70 Refusjon spesialisthjelp +15,0
2752.70 Refusjon egenbetaling, egenandelstak 1 -55,0
2753.71 Refusjon av egenbetaling, egenandelstak 2 -12,0
2755.70 Refusjon allmennlegehjelp +55,0
2755.71 Refusjon fysioterapi +90,0
Pasientbehandling i helseforetakene 500
Inndekning
Kapittel og post Betegnelse Mill. kroner
SUM 1 308,5
Økt strukturelt, oljekorrigert underskudd +700
Utgifter, redusert -378,5
116.70 Deltaking i internasjonale organisasjoner -10
116.71 Deltaking i internasjonale organisasjoner, EØS -210
1580.31 Bygg utenfor husleieordningen -25
2309 Kutt i departementenes drifts- og investeringsutgifter, legges inn midlertidig på Ymse -58,5
2445.31 Statsbygg -25
2541.70 Reduserte dagpengeutbetalinger, som følge av flere tiltaksplasser -50
Inntekter, økt +230
3410.1 Rettsgebyr +42,3
3410.4 Rettsgebyr +7,7
3450.1 Sivil vernepliktige, driftsinntekter +5
4710.47 Forsvarsbygg, salg av eiendom +50
Grunnavgift på engangsemballasje - 5559.70 Grunnavgift på emballasje, +218 mill. kr. - 5526.71 Avgift på brennevin, -49 mill. kr - 5526.72 Avgift på øl, -35 mill. kr. - 5556.70 Avgift på alkoholfrie drikkevarer, -9 mill. kr. +125
Innsparingsfullmakt
"Stortinget samtykker i at det spares inn til sammen 58,5 mill. kroner på departementenes drifts- og investeringsutgifter (postene 1-49, unntatt post 24), samt på nettobudsjetterte virksomheter. Regjeringen gis fullmakt til å foreta den endelige fordelingen av beløpet. Innsparingen spesifiseres på kapitler og poster, og Stortinget orienteres om fordelingen i forbindelse med Nysalderingen av budsjettet for 2004. Innsparingen tas foreløpig ved å redusere kap. 2309 Tilfeldige utgifter med 58,5 mill. kroner. Når beløpet er fordelt på kapitler og poster, tilbakeføres 58,5 mill. kroner til kap. 2309."
