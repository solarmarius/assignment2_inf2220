
Molde, 25. august 2003
Eli Sollied Øveraas- stortingsrepr. Sp
Gassfergeteknologien MÅ utviklast i Norge!
Gassfergene må byggast i Norge!
Det er det klare budskapet fra Senterpartiets parlamentariske leder, Marit Arnstad, i brev til samferdselsminister Torild Skogsholm.
Senterpartiet er opptatt av at gassteknologien skal utvikles her i landet, og at 4 nye gassferger derfor skal bygges i Norge. Derfor ber Senterpartiet statsråden svare på om hun kan garantere at utviklingen av gassferger IKKE blir lagt ut på anbud, men blir definert som et statlig utviklingsprosjekt.
I forbindelse med revidert nasjonalbudsjett ble det flertall for Sp`s forslag om å gi statsgaranti for bygging av 4 nye gassdrevne ferger.
En fornyelse av fergeflåten vil gi sårt tiltrengte oppdrag til skipsverft som i dag mangler kontrakter. Det er svært viktig at dette kommer i gang snarest, og at man fra regjeringens side definerer dette som utviklingsprosjekt i forhold til ny teknologi.
Bare på den måten kan man SIKRE at bygging av gassferger blir et bidrag til å bedre sysselsettingen i norsk verftsindustri.
Senterpartiet forventer at regjeringen kommer i gang med å sette prosjektet ut i livet!
Samferdselsministeren må nå komme på banen og garantere at utviklingen av gassferger ikke blir lagt ut på anbud, men komme norske verft og norske arbeidsplasser til gode!
