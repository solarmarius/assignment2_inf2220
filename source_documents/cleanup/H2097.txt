
Torsdag 3. juni 1993
Stortingsrepresentant Eleonore Bjartveit (KrF):
PARTNERSKAPSREGISTRERING - MER ENN EN FORVALTNINGSSAK
-Det seremonielle preget som det er lagt opp til ved registreringen av partnerskap for homofile, er slik at det å forestå en slik handling, er noe mer enn bare en forvalt-ningssak. For Kristelig Folkeparti er det klart at det her handler om et samvittig-hetsspørsmål, og det må være adgang til å reservere seg mot å foreta en slik regist-rering. Det sa stortingsrepresentant Eleonore Bjartveit (KrF, Oslo) da Stortinget torsdag behandet et forslag om reservasjonsrett for sorenskivere. Flertallet i Forbruker- og adminisrtasjonskomiteen i Stortinget går imot at forslaget vedtas.
Eleonore Bjartveit viste til at loven om registrert partnerskap hadde skapt betydelig debatt, og at det var store midretall mot loven både i Odelstinget og Lagtinget. Også avisdebatter og meningsmålinger har vist at det er sterke reaksjoner mot denne loven, og dette tilsier at det bør være adgang til å reservere seg mot å forestå en slik registrerings-seremonoi av samvittighetsgrunner.
-KrF erkjenner at vi tapte saken og at loven ble vedtatt. Men det synes menings-løst at det flertallet som førte til at loven ble vedtatt, ikke har forståelse for at det er behov for en reservasjonsrett i en sak som for mange er et viktig samvittigshetsspørsmål, sa Eleonore Bjartveit. Hun oppfordret de som hadde stemt mot loven, og de som hadde stemt for den under tvil, om å sørge for at en del mennesker ikke må handle mot sin samvittighet.
-Det vil være en unødig demonstrasjon av makt, og det vil være sørgelig om ikke vårt samfunn hadde rom også for denne typen offentlige tjenestemenn, sa Eleonore Bjartveit i Stortinget torsdag.
