
REGJERINGEN OG STORTINGSFLERTALLET SVIKTER OLJENÆRINGEN
- Jeg er både skuffet og opprørt over at Stortinget stemte ned vårt forslag i revidert om fjerning av CO2 avgift på sokkelen fra 1. juli 1999, og snarest avvikle produksjonsavgiften, sier Fremskrittspartiets olje- og energipolitiske talsmann Øyvind Vaksdal.
- Signalene fra både oljeselskaper, leverandørindustri og LO var klinkende klare på at det var dette som skulle til for å få i gang nye prosjekter på sokkelen, og derigjennom nye oppdrag for leverandørindustrien.
- Det er direkte patetisk at representanter fra regjeringspartiene, Høyre og AP nå reiser rundt i valgkampen og snakker varmt for de endringene i rammebetingelsene som de stemte imot for et par måneder siden, sier Vaksdal, som har stor forståelse for at ansatte i leverandørindustrien nå går til politisk streik for å vekke politikerne, og berge sine arbeidsplasser.
