
Dato: 26.01.2000
FREMSKRITTSPARTIET
Landstingsgruppen i KS
KS-valg gir nye blokker i norsk politikk
- Valgene av ledelse og de styrende organer i Kommunenes Sentralforbund betyr at kommune-Norge nå er splittet i to politiske blokker etter den tradisjonelle høyre  venstre aksen. AP, SP og SV står sammen på venstresiden, mot en borgerlig blokk bestående av FrP, H, KrF og V. At sentrumspartiene splittes i to blokker kan ikke være enkelt for den regjeringen. Hvilke konsekvenser dette vil få for det politiske bildet i Norge kan bare fremtiden vise.
Dette uttalte FrPs2. nestleder, Terje Søviknes, under dagens valg av nytt styre og leder/nestleder i KS.
Halvdan Skard (AP) og Odd Arild Kvaløy (SP) vant kampvoteringen mot Oddleiv Olavsen (H) og Harald Rød (KrF) om henholdsvis nestleder og ledervervet. Olavsen og Rød ble fremmet som et felles forslag fra FrP, H, KrF og V.
- Det interessante er at disse partiene også har hatt flertall på flere meningsmålinger den siste tiden. At partiene står samlet i kommune-Norge, ikke bare om valgene men også om flere politiske uttalelser fra KS_landsting, kan gi grobunn også for et tettere samarbeid rikspolitisk, sier Søviknes i en kommentar.
