
15.05.00
Kristin Halvorsen, leder i SV:
Sosialistisk Venstrepartis Pressetjeneste
Svært viktig vedtak om skatt på aksjeutbytte fra LO
SV-leder, Kristin Halvorsen, er svært glad for uttalelsen fra LO-sekretariatet om Revidert Nasjonalbudsjett i dag.
- Det er svært viktig når LO går sterkt inn for at skatt på aksjeutbytte vil være en viktig og rettferdig måte å stramme inn på  og at de ekstra inntektene bl.a. kan brukes til å styrke kommuneøkonomien.
- SV har i en årrekke foreslått mer rettferdig beskatning mellom arbeid og kapital. Den viktigste årsaken til at forskjellene i Norge øker er at inntekter fra aksjeutbytte og andre kapitalinntekter er så skeivt fordelt, sier Halvorsen.
- LO-sekretariatets uttalelse vil gjøre det mulig å få til en bevegelse i partiene på Stortinget i dette spørsmålet. Utfordringen går særlig til Senterpartiet og Arbeiderpartiet, sier Kristin Halvorsen.
