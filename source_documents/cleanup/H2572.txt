
Onsdag 21. desember 1994
Stortingsrepresentant May-Helen Molvær Grmstad (KrF):
KrF vann fram med pengar til rassikring
- Kristeleg Folkeparti fekk under salderinga av 1995-budsjettet gjennomslag for forslaget om å løyve 30 millionar kroner ekstra til rassikring. Dette er svært gledeleg med tanke på alle som kvar dag ferdast på rasutsette vegstrektningar, seier KrFs stortingsrepresentant i samferdselskomiteen, May-Helen Molvær Grimstad (KrF, Møre og Romsdal.
For Kristeleg Folkeparti har ei større satsing på rassikring vore ei viktig sak. Mange vegstrekningar i Noreg, særleg på vestlandet, er svært rasutsette. For å få ned rasfaren, arbeidde KrF for å øyremerke nokre midlar særskild til rassikring.
-KrF har ikkje berre fått gjennomslag for fleire midlar til rassikring. Pengane skal i tillegg setjast av på ein ny post for formålet på samferdselsbudsjettet. Dette tyder at pengane ikkje i utgangspunktet er øyremerka enkeltprosjekt. Dermed kan fylke som treng det søke om tilskudd frå denne posten. Midlane skal nyttast både til riks- og fylkesvegar, seier Molvær-Grimstad.
Ho reknar med at store delar av midlane vil hamne i vestlands-fylka.
- I desse fylka finn vi dei vegstrektningane som er mest utsette for rasfare, seier KrFs samferdselspoltitiske talskvinne, May-Helen Molvær Grimstad.
