
26.02.2003
ARBEIDERPARTIETS STORTINGSGRUPPE
Arbeiderpartiet støtter forbud mot røyking på utesteder.
Arbeiderpartiets stortingsgruppe vedtok i dag å slutte seg til Regjeringens forslag om forbud mot røyking på alle utesteder.
- De ansatte i hotell- og restaurantnæringen er de eneste som etter dagens lovgivning ikke har tilstrekkelig vern mot passiv røyking på arbeidsplassen. For Arbeiderpartiet må hensynet til de ansatte veie tyngst, sier Aps helsepolitiske talsmann Bjarne Håkon Hanssen. Han viser til at 33 av 1000 dødsfall blant servitører kan skyldes passiv røyking, og at dødsrisikoen sannsynligvis er langt høyere for denne yrkesgruppen enn for andre.
- Når det gjelder røykerom på arbeidsplasser, vil dette fortsatt være tillatt. Forbudet gjelder altså serveringssteder og lokaler hvor allmennheten har adgang, presiserer Hanssen.
