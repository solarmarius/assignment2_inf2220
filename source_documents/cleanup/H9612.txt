
1.9.2005
Roy Waage, leder av Kystpartiet
Forsvaret må styrkes i nordområdene
Forsvaret må få midler forskuttert av Stortinget på bakgrunn av de enorme gass- og oljeforekomstene i Barentshavet til virkelig å satse på et sterkt forsvar i nordområdene. Høyre og Fremskrittspartiet har sammen Ap og SV har bygd ned forsvaret til å bli ubetydelig de siste årene. Vi er i samme situasjon som da generalen som fikk høre om tyske båter på vei til Beegen i aprildagene i 1940. Han sa de hadde navigert feil. Men nå er det Høyre og Fremskrittspartiet som ruinere Norges forsvar. Vi i Kystpartiet er forsvarsvennenes viktigste støttespiller. Det norske forsvaret er bygd på prinsippet om allmenn verneplikt. Den vil vi beholde. Likevel må vi erkjenne at Forsvaret i dag bruker avansert teknologi, noe som forutsetter både høy utdanning og høy kompetanse hos befal og andre deler av styrken.
Konklusjonen er at vi må stoppe nedtrappingen av Forsvaret og i stedet bevilge mange milliarder kroner ekstra umiddelbart, for så å lage en opptrappingsplan for Forsvaret, med særlig vekt på et sterkt forsvar i nordområdene.
Grunnen er enkelt. Norge har enorme olje-, gass-, mineral-, og fiskeressurser i nordområdene. Vi må, enten vi vil det eller ei, inn i store og omfattende forhandlinger både med Russland og andre land, både når det gjelder utnyttelsen av fiskeressursene og olje-, gass-, og mineralressursene. Uten et sterkt forsvar blir vi ikke tatt alvorlig. Vi blir ikke tatt alvorlig av våre samarbeidspartnere i NATO, eller av det ustabile regimet i Russland.
Blir vi ikke tatt alvorlig som forhandlingspart, vil vi miste enorme verdier. Resultatet kan bli det vi ser når det gjelder fisken i Barentshavet. Uavklarte grenser og rovdrift! Vi kan risikere at utenlandske multinasjonale selskaper med sine lands forsvar overtar nordområdene.
Norge må bygge ut og modernisere marinen, luftforsvaret, radaranleggene, og infanteriet. Dette vil koste penger, men det er en nødvendig del av moderniseringen og satsingen på Nord-Norge. Enkelte hevder at forsvaret i Norge har vært distriktspolitikk. Det er riktig. Alle lands forsvar er distriktspolitikk, rett og slett fordi forsvaret nødvendigvis må ligge i tilknytning til grensene. Jeg ser heller ikke noen motsetning mellom forvar og distriktspolitikk. Det viktigste er at Forsvaret er ethvert lands ryggrad, og Norge må ruste opp sitt Forsvar når alle andre land, demokratiske eller ei, bruker rekordstore summer til opprustning av sitt forsvar hvert år.
