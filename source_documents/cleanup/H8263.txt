
Vedtatt på Venstres landsmøte 27/3-04
Venstre
Pressemelding fra Venstres landsmøte 26.-28. mars 2004 på Hamar
Gi amnesti til asylbarna
Venstres landsmøte ber om at barn som har sittet i asylmottak i mer enn 3 år blir gitt amnesti. Dette dreier seg totalt om 62 barn hvor av rundt halvparten befinner seg i Bergen.
Asylbarna har vært i Norge i mellom 3 og 5 år. Mange av dem har gått fra å være barn til å bli ungdom på asylmottak, mens de yngste ikke vet om noen annen tilværelse enn den på et asylmottak i Norge. Mange av disse barna slite med psykologiske problemer som følge av deres livssituasjon, som er preget av usikkerhet, søvnløshet og frykt. I løpet av den tiden de har vært i Norge har de lært det norske språket og den norske kulturen. De går på vanlige norske skoler, har norske venner og regner Norge som sitt hjemland.
I FN's barnekonvensjon er nå inkorporert i norsk lov. Konvensjonens bestemmelser går foran annen norsk lov. Konvensjonen har fire hovedprinsipper:
1) Barn har rett til liv og helse.
2) Barn har rett til skolegang og utvikling.
3) Barn har rett til deltagelse innflytelse.
4) Barn har rett til omsorg og beskyttelse.
Behandlingstiden for asylsøknader er nå kortet ned. Venstre forventer at man da ikke lenger vil ha tilfeller hvor asylbarn har vært i Norge i over tre år uten at søknaden er ferdigbehandlet.
Venstre landsmøte ber regjeringen om å ta et sosialt ansvar for asylbarna og gi dem opphold i Norge, slik at de kan se fremover uten å måtte leve i frykt og uvisshet.
