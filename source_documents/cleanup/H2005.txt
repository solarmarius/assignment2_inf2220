
Fredag 22. mai 1992
KrF MED PROGRAMUTFORDRING TIL REGJERINGEN
"Det henstilles til Regjeringen å legge opp neste Langtidsprogram slik at det først og fremst blir opplegg for drøfting av viktige problemer knyttet til livskvalitet og verdier, som for eksempel den uheldige utvikling med hensyn til miljø, selvmord, rusgiftbruk, familieoppløsning med mer."
Dette forslaget la Kjell Magne Bondevik fram i Stortinget fredag under debatten om en interpellasjon fra Erik Solheim til statsministeren der han etterlyste andre målestokker for samfunnsutviklingen enn bare økonomisk vekst. Forslaget var fremmet av Kåre Gjønnes og Bondevik i fellesskap, på vegne av Kristelig Folkepartis stortingsgruppe. Forslaget ble oversendt regjeringen uten realitetsvotering.
