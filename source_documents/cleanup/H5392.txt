
3/12-01
Flertall for bekjempelse av Gyro
Stortingsrepresentant Øyvind Korsberg fra Fremskrittspartiet er glad for at det ble enighet i Energi- og miljøkomiteen for et forslag om forskning til bekjempelse av Gyrodactylus salaris (gyro) og andre tiltak for å styrke villaksstammene.
- For å styrke villaksstammene er det svært viktig å samle alle midler på en post for å få en bedre oversikt, og slik at det for fremtiden blir lettere å budsjettere, på lik linje med kalking av vassdrag,sier Korsberg. Han håper nå at problematikken blir tatt på alvor, og at det medfører en reell politisk vilje til bekjempelse gyro, noe som også selvsagt må følges opp økonomisk, slik at verneplanene til Villaksutvalget blir historie.
Fremskrittspartiet har tidligere tatt til ordet for at det skulle opprettes en egen post til bekjempelse av gyro, men uten å få flertall. Denne gangen slutter Energi- og miljøkomiteen seg enstemmig til forslaget.
