
Nr. 1 onsdag 6. august - 2003
Ø
Valgkampinformasjon fra Arbeiderpartiet
Vi vil fra og med i dag sende ut en egen e-post til mediene med opplysninger om Arbeiderpartiets valgkamp. Denne første e-posten er i hovedsak sendt kun til deres redaksjonsadresse. Dersom dere ønsker at vi heretter også skal sende den direkte til deres redaktører, kommentatorer, journalister og valgkampansvarlige, så send en e-post til undertegnede eller politisk rådgiver Sindre Beyer: sindre.beyer@dna.no . Vi håper dere synes detter er et nyttig tilbud!
Dette skjer i morgen
Jens Stoltenberg besøker Finnmark.
Les mer her: 
Sentralstyremøte mandag 11. august
Sentralstyret skal ha møte mandag 11. august kl. 13.00 på partikontoret hvor valgkampen er tema, og det blir pressekonferanse etter møtet. Vi kommer tilbake med informasjon om tid og sted i løpet av uken.
Fagligpolitisk valgkampåpning
Samarbeidskomiteen mellom LO og Arbeiderpartiet arrangerer frokostmøte og fagligpolitisk valgkampåpning i Spiseriet Møller, Oslo Kongressenter (Folkets Hus) torsdag 14. august kl. 08.30-10.00. LO-leder Gerd-Liv Valla og partileder Jens Stoltenberg vil presentere fagligpolitisk plattform for kommune- og fylkestingsvalget. Møtet er åpent for pressen.
Valgkampåpning
Oslo Arbeiderparti har offisiell valgkampåpning i Vaterlandsparken i Oslo tirsdag 19. august kl. 16.00, og også partiet sentralt vil delta på denne. Under valgkampåpningen blir det blant annet premiere på Rune & Ellen-forestillingen til Oslo Ap. Forestillingen skal deretter besøke 35 steder rundt om i bydelene i Oslo.
Jens Stoltenberg deltar på åpningen. Oslo Arbeiderparti vil sende ut mer informasjon om dette arrangementet.
Trenger du mer informasjon?
Fra 11. august til 15. september skal alle henvendelser til Arbeiderpartiet rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. august kan du få kontakt med partiet fra kl. 05.00 til kl. 01.00 dersom du ringer 24 14 41 00. På vår hjemmeside vil du om noen dager finne oversikt over aktiviteter og reiserute for blant andre Jens Stoltenberg som er relatert til valgkampenn.
Hilsen
Arbeiderpartiet
Tommy Skar
Informasjonssjef
