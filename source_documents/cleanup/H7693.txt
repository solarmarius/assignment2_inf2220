
2003
NKP
Folkemakt mot pengemakt NKP og valget i Drammen
Gjør motstand Stem NKP!
Grunnlaget for arbeidet vårt i kommuner og i fylkesting vil være å føre kampen mot privatisering, EU-tilpasning og utsalg av Norge videre på disse arenaene. Hele vår politikk går uansett representasjon eller ikke ut på å sette alternativer som forsvarer vanlige folk, det vil si arbeidere, unge og eldre, opp mot interessene til imperialistiske stormakter og norsk og utenlandsk storkapital. Folkemakt mot pengemakt!
Drammen har 1, 5 milliard i gjeld og et langsiktig underskudd som skal dekkes inn i løpet av to år for ikke å havne i ROBEK-registeret og slik i virkeligheten bli satt under økonomisk administrasjon underlagt fylkesmannen.
I Drammen vil NKP kjempe:
Mot oppsigelser og svekkelse av lønns- og arbeidsforhold for de ansatte for å løse de økonomiske problemene i kommunen!
Mot rasisme og for vektlegging av det positive med at Drammen er en flerkulturell kommune, flere fellesarenaer for folk fra forskjellig opprinnelsessted!
For satsing på kommunale utleieboliger som folk har råd til å bo i
For flere bilfrie gater på Bragernes og Strømsø, ikke flere kjøpesentre!
For at kommunen ikke bare godtar nedbygginga av folkemakta men krever økte overføringer fra staten!
Mot fritt skolevalg for barna, bevaring av enhetskkoleprinsippet og for opprusting av skolen både materielt og pedagogisk
For økt støtte til ukommersielle kulturtiltak for ungdom!
For å gjenreise Union Scene!
For at Drammen erklærer seg mot krig og norsk støtte og til USA og Storbritannias okkupasjon av andre land!
For at Drammen går inn for å oppfordre til boikott av israelske varer så lenge Palestina er under okkupasjon!
Richard Sletten Nilsen, 29 år bosatt i Drammen, er NKPs førstekandidat til kommunestyret i Drammen. Han arbeider til daglig i Nordea og er sekretær i kommunistpartiet i Buskerud.
Stem Kommunistisk i Kommunestyrevalget i Drammen
