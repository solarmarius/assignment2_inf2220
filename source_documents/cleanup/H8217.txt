
16.mars 2004
FRA FremskrittspartietS uNGDOM
Raser mot sidemålsbløff fra Høyre!
1.nestformann i FpU, Ove A. Vanebo, er rasende på Unge Høyres forsøk på å late som om Høyre er for valgfritt sidemål. Deres siste kampanje for valgfri sidemålsopplæring gir et feilaktig inntrykk, mener han.
- Jeg blir overrasket når Ine Marie Eriksen trekker frem Revetal ungdomsskole som et godt eksempel på at man har fått vekk den tvungne sidemålsopplæringen. Elevene får fremdeles mye opplæring i nynorsk; opplæring i nynorsk grammatikk, nynorsk-temahefter og nynorsklekser. Lærerne har presisert at poenget ikke er å ta vekk sidemålsopplæringen. I tillegg har man fremdeles to eksamener i norsk, bare at nå er begge på bokmål.
Vanebo er svært lite fornøyd når Ine Marie Eriksen forsøker å fremstå som den store forkjemperen for valgfritt sidemål.
- Ine Marie Eriksen snakket i valgkampen varmt om fritak fra sidemålsopplæring. Dette løftet holdt hun ganske nøyaktig i fire uker - da stemte Høyre, og Ine Marie Eriksen personlig, imot et forslag fra FrP på Stortinget om valgfri sidemålsopplæring! Eriksen blir ofte fremstilt som politikkens Titten Tei. Personlig synes jeg Pinocchio kanskje er mer passende, avslutter Ove A. Vanebo.
Hvordan partiene og personene stemte i Stortinget kan man lese her:
http://www.stortinget.no/inns/200304-006-002.html
FrPs forslag kan leses her:
http://www.stortinget.no/dok8/dok8-200203-110.html
Sitat fra Ine Marie Eriksen i behandlingen av FrPs forslag: Forslaget fra Fremskrittspartiet er et forslag som har ganske stor rekkevidde. Fra Høyres side har det aldri vært en målsetting å fjerne sidemålsundervisningen fra timeplanen, enten det er bokmål eller nynorsk som er sidemålet.
