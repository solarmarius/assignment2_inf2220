
mandag 27. september 1999 09:41:24
Harald Hove(V):
Høyesterettsdom bør gi lovendring
- Venstre støtter en endring i lovverket etter Høyesteretts avgjørelse i erstatningssaken mot Birgitte Tengs' fetter. Det sier Venstres justispolitiske talsmann, stortingsrepresentant Harald Hove.
- Dommen viser at spørsmålet er komplisert, og at det er nødvendig med en grundig og nyansert vurdering.
Hovedsaken er likevel det uholdbare i at en frikjent person i en straffesak, av samme domstol og i samme sak, kan bli dømt til å betale erstatning. Dette strider mot alminnelig rettsoppfatning, og lovgrunnlaget for dette må derfor tas opp til revisjon, sier stortingsrepresentant og jurist Harald Hove.
