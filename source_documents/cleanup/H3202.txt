
30.november 1999
Fra Arbeiderpartiets Stortingsgruppe, Kristelig Folkepartis Stortingsgruppe og Senterpartiets Stortingsgruppe:
ENIGHET OM KULTURBUDSJETTET FOR ÅR 2000
Kulturkomiteens medlemmer fra Arbeiderpartiet, Kristelig Folkeparti og Senterpartiet beklager kuttet på 25 millioner kroner som ble foretatt i finansinnstillingen, noe som var er hardt slag mot et allerede lite budsjett. Men gjennom forhandlinger har Arbeiderpartiet, Kristelig Folkeparti og Senterpartiet i Kulturkomiteen blitt enige om følgende omdisponeringer og noen viktige kulturpolitiske grep i budsjettet for år 2000.
· Tilsagnsfullmakten til film økes med 30 millioner kroner opp til 50 millioner kroner.
· Det skal utarbeides en ny kulturmelding
· Det skal utarbeides en teatermelding
· Endringene av oppgavene til Kulturrådet vil bli utredet, og en melding vil bli lagt frem for Stortinget i vårsesjonen.
· Ordningen om tildeling av overskuddet av spillemidlene til de frivillige organisasjonene skal være på plass til revidert budsjett, og utbetales så snart som mulig etter dette.
· Distriktsoperaen i Bodø kommer inn på budsjettet med 250.000 kroner
· Distriktsoperaen i Nordfjordeid kommer inn på budsjettet med 250.000 kroner
· Distriktsoperaen på Steinvikholmen får økt sine rammer med 250.000 kroner.
· Fremmedspråklige biblioteker får økt sine rammer med 600.000 kroner.
· Brageteatret i Drammen får økt sin ramme med 1 million kroner.
· Kristelig Pressekontor bevilges 300.000 kroner
· Festspillene i Nord-Norge får økt sin ramme med 300.000 kroner
· Landsdelsmusikerne i Nord-Norge får økt ramme med 300.000 kroner
· Jugendstilsenteret i Ålesund blir egen stiftelse
· Jazzfestivalen i Molde får status som knutepunktinstitusjon
· Folldal gruver får status som halvoffentlig museum
