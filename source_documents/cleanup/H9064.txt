
5.mars 05
Lars-Henrik Michelsen, leder i Unge Venstre
Pressmelding
Tror Venstre blir ja til EU
- Det var overraskende positiv EU-stemning i Venstres landsstyret, og enda større tror jeg den vil være på landsmøtet. Venstre kommer til å snu fra nei til ja i EU-spørsmålet, sier leder i Unge Venstre Lars-Henrik Michelsen.
Venstres landsstyret behandlet EU-spørsmålet i dag, og neisiden i partiet vant med bare to stemmer. Det gir Unge Venstre-lederen et stort håp før saken skal avgjøres på landsmøtet om halvannen måned.
- Venstrefolk er kritisk til mye av byråkratiet i EU, men vi er grunnleggende positiv til østutvidelsen og muligheten som ligger i EU til å løse felles utfordringer. Dersom Venstre snur vil vi bli det eneste kritiske ja-partiet i Norge. Det trenger Eu-debatten, sier Michelsen.
Unge Venstre har vært ja til EU i fem år.
