
19.01.2001
Morten Lund,
Pressemelding fra
MATVARENE BØR UTSTYRES MED SUNNHETSMERKING
Lederen av næringskomiteen, Morten Lund, ønsker å innføre sunnhetsmerking av norske matvarer. En rekke matvarer er i følge forskerne forebyggende både i forhold til kreft og i forhold til hjerte/karsykdommer, og Lund mener at dette bør gå frem av merkingen. Nå Vil Lund ta opp temaet i spørretimen.
-Forbrukerne setter i større og større grad fokus på hva de putter i munnen, hvordan maten er produsert og hvilke tilsetningsstoffer en har i maten, og da synes jeg det er naturlig at det også går frem hvilke effekt forskjellige næringsmidler har på helsen din sier Lund i en kommentar fra Stortinget.
Lund sier videre at enkelte matvarer ut i fra et helsemessig synspunkt er svært gunstige for helsen. Blant annet nevner han at blåbær er svært bra mot hjerte/kar sykdommer, at pasta er sunnere enn brød og at fet fisk som laks, ørret og makrell har en gunstig virkning på hjerte og kar sykdommer. - Jeg er klar over at mange er kjent med at frukt og grønnsaker er sunt, at en bør spise fisk osv. men jeg tror det kan gis mer synlig og presis informasjon gjennom en godkjent sunnhetsmerking avslutter Lund fra Stortinget.
Spørsmålet vil bli reist i spørretimen av Lund kommende onsdag.
