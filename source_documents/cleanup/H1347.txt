
FREMSKRITTSPARTIETS
STORTINGSGRUPPE
fra Stortingsrepresentant Ursula Evje, Fremskrittspartiets utdanningspolitiske talsmann.
FORNUFTEN SEIRET I MOSVIK SAKEN.
Jeg er lettet og glad for at foreldrene i Mosvik saken seiret, sier Ursula Evje.
Dom i Mosvik saken ble avsagt i Frostating lagmannsrett i Trondheim i dag 12/4 kl. 1300. Saken dreide seg om barn som hadde fått hjemme undervisning hadde fått tilstrekkelig undervisning i hjemmet.
- Retten slo fast at undervisningsplikten var tilstrekkelig oppfylt. Dette viser at barn kan få like god undervisning i hjemmet som i skolen , sier Ursula Evje, som håper at denne domsavsigelsen gjør slutt på at en del kommuner forfølger foreldre som ønsker å gi barna et pedagogisk tilbud i hjemmet.
- Denne saken vil være en presedens for tilsvarende saker som kan komme opp i fremtiden, derfor er jeg glad for at fornuften endelig seiret i saken etter at foreldrene tapte i første instans, uttaler Evje.
- Jeg regner med at andre kommuner som står ovenfor lignende tilfeller nå vil tenke seg om flere ganger før de går til sak mot foreldre som ønsker å oppfylle undervisningsplikten hjemmefra. - Dette er en viktig mulighet foreldre har til å kunne gi sine barn et pedagogisk tilbud utenfor det offentlige skoleverket i de tilfeller hvor dette ikke er kvalitetsmessig godt nok, sier Evje.
