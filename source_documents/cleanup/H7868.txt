
8.10.2003
Odd Roger Enoksen (Sp):
Et budsjett for økt ledighet
- Det framlagte budsjettet fra regjeringen er et budsjett for økt ledighet og kutt i det lokale velferdstilbudet, sier Senterpartiets næringspolitiske talsmann Odd Roger Enoksen.
Ansvarlighet kan ikke og bør ikke måles ensidig med budsjettbalansen. Et ansvarlig budsjett vil i stedet være et budsjettopplegg som bidrar til å øke sysselsettingen i hele landet og sørge for en mer rettferdig fordeling.
- Senterpartiet vil gå i mot Regjeringens forslag til endringer i permitteringsreglene. Den utvidede arbeidsgiverperioden fra 3 til 30 dager vil føre til flere oppsigelser og økt bruk av midlertidige stillinger fordi regjeringen også svekker stillingsvernet i arbeidsmiljøloven
- Det må tas et oppgjør med Regjeringens næringspassive politikk. Vi må satse målrettet på de næringer der Norge har sine naturlige kompetansefortrinn, sånn som marin sektor, skipsfart, verftsindustri, energi, reiseliv, treforedling og IKT, sier Enoksen.
