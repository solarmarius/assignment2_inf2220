
06.02.2002
Fra Per Sandberg, stortingsrepresentant Fremskrittspartiet.
Stopp all privat bosetting av asylsøkere
Stortingsrepresentant Per Sandberg, som er nestleder i kommunalkomiteen og Fremskrittspartiets innvandringspolitiske talsmann fremmet i dag forslag i Stortinget om at all privat bosetting av asylsøkere må stanses.
- Situasjonen i kommunene er allerede ute av kontroll. Da blir det direkte uansvarlig fra UDI å presse kommunene ytterligere, mener Per Sandberg.
Sandberg ber også regjeringen revidere sine planer om mottak av 12000 asylsøkere i inneværende år. - Eneste måte å få kontroll på innvandringen til Norge nå er å ta en pause, slik at integreringsprosessen kan intensiveres. Norge har tatt på seg en oppgave overfor de mennesker som allerede har fått lovlig opphold i Norge. Nå er det på tide at disse prioriteres og integreres inn i det norske samfunn. UDI bør nå heller intensivere arbeide med å etablere utvidede, lukkede mottak, fastslår Sandberg.
