
04.03.99
Kristin Halvorsen, paralmentarisk leder i SV:
Sosialistisk Venstrepartis Pressetjeneste
Stortinget
Vil at Mandela skal tale til Stortinget
- Nå er det på tide at Stortinget gir plass til en ikke-nordisk taler, og en av verdens fremste statsmenn, nemlig Sør-Afrikas president Nelson Mandela, mener Kristin Halvorsen, parlamentarisk leder i Sosialistisk Venstreparti (SV).
Halvorsen har skrevet brev til Stortingets presidentskap hvor hun ber dem om å invitere Mandela til å tale i stortingssalen.
- At Mandela taler til Stortinget mener jeg vil være en stor inspirasjon, og samtidig forbedre Stortingets arbeidsform. Invitasjon av utenlandske statsledere til å tale i nasjonalforsamlinger er et kjent fenomen i andre land, avslutter Halvorsen.
