
Torsdag 26. oktober 1995
Næringspolitisk talsmann Lars Gunnar Lie (KrF):
NÆRINGSPOLITIKK - IKKJE BERRE RAMMER
-I ein næringspolitisk debatt vil ein lett forkusere mykje på rammevilkår, men ikkje på dei menneska som skal verke saman og skape verdiane. Det er naudsynt å tala om etikk og moral i samband med næringspolitikk, for uten det, eksisterer ikkje noko solidaritetsalternativ. Det sa Kristeleg Folkeparti sin næringspolitiske talsmann Lars Gunnar Lie då Stortinget torsdag drøfta den næringspolitiske redegjøringa frå statsråd Jens Stoltenberg.
Lars Gunnar Lie synte til ei bok av den verdskjente økonomen Gailbraith, der han analyserer økonomien i land som Japan og Argentina, og spør seg kvifor eit land omtrent utan ressurar vert eit av de rikaste land i verda, medan eit anna som har mykje ressursar, vert av dei med dei største problema. Gailbriath si hypotese er at det har med menneska å gjere: Haldningar, moral og så bortetter, understreka Lie. Han utfordra til ei sterkare satsting på utdanning, kunnskapar og haldningsdannande arbeid.
Medveten og langsiktig satsing på dette, saman med satsing på norsk eigarskap, styrking av teknologibruken og betring av eksisterande verkeområde og auka bearbeidingsgrad, vil bidra til å sikra auka verdiskaping i framtida, meinte Lars Gunnar Lie, som åtvara mot å trekka for langtrekkande konklusjonar på bakgrunn av dagens konjunktursituasjon.
Når det galdt norsk eigarskap, trudde Lie det er brei semje om dette, men ulikt syn på verkemidla. Det er viktig at norsk næringsliv trekker til seg utanlandsk kapital, men prisen må ikkje vere ein "sovande" konsesjonspolitikk, slo Lars Gunnar Lie fast. Han åtvara mot passive eigarar som "sel seg ut og inn", og sa at når Stortinget skal vurdere aksjeskattlegginga, må ein vurdere om dei langsiktige investorane vert stimulert rett (KrF-Press/NPE).
