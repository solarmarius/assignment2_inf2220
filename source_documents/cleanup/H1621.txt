
FREMSKRITTSPARTIETS
STORTINGSGRUPPE
fra Ursula Evje, stortingsrepresentant
SKOLEØKONOMI - EN LOKAL PRIORITERING!
- I beste fall manglende kunnskaper om lovverket sier Evje til påstander i Dagsavisen om at flere offentlige skoler må drives under kostnadsnorm og at privatskolene får mer.
Fremskrittspartiet fremmet i juni 1999 et såkalt dokument 8 forslag om økonomisk likestilling mellom offentlige og private skoler for å kunne ivareta et likeverdig opplæringstilbud til alle barn, uavhengig av foreldrenes økonomi, geografi med mer. Dette forslaget fikk dessverre kun Fremskrittspartiets stemmer.
- Det er betenkelig at bystyret i Oslo sulteforer de offentlige skolene, men det har ikke noe med tilskuddene til private skoler å gjøre. sier Evje.
Tilskuddsreglene gir kun 85% kompensasjon av kostnadsnormen og betinger derfor elevbetaling. - Denne elevbetaling som Arbeiderpartiet er talsmann for, setter det likeverdige opplæringstilbudet i fare sier Evje. Og fortsetter: - Den rykende ferske overordnede loven om menneskerettigheter sier at konvensjonene som loven bygger på skal gå foran bestemmelser i annen lovgivning. Dette betyr at foreldre har rett til å velge andre skoler enn den offentlige, forutsatt at skolene oppfyller eventuelle minstekrav til undervisning fastsatt og godkjent av staten.
Den offentlige skolen har ikke slike minstekrav i dag, læreplanen har kun gode ønsker, avslutter Ursula Evje.
