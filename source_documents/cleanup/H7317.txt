
03.07.03
Morten Lund, finanspolitisk talsmann (SP)
Regjeringa bidrar til økt sykefravær
Regjeringa bryter sin del av avtalen om inkluderende arbeidsliv, når de nå kutter støtten til bedrifter som jobber aktivt med å få ned sykefraværet. Dette er både uforståelig og uakseptabelt i en situasjon hvor innsatsen for å redusere sykefraværet er i ferd med å gi resultater, sier Morten Lund fra Senterpartiet.
Denne beslutningen vil på sikt gi økte utgifter. I et forebyggingsperspektiv er 100 millioner i tilskudd til tilrettelegging i bedriftene en bagatell sammenlignet med de milliardene som årlig går tapt på grunn av sjukefravær.
Regjeringen må gjøre sitt for å opprettholde denne ordningen, og be Stortinget om en ekstrabevilgning slik at vi sikrer videreføringen av IA-avtalen, avslutter Lund.
