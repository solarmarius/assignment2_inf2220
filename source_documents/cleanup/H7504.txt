
2003-2007
Møre og Romsdal Frp
Vi tar ansvar for et bedre Møre og Romsdal
Vi tar ansvar for et bedre Møre og Romsdal
- Fremskrittspartiet vil, så lenge fylkeskommunenbestår, kjempe for innbyggerne i Møre og Romsdal sine rettigheter. Fylkeskommunen skal ha sin oppmerksomhet rettet vesentlig mot lovpålagte oppgaver som undervisning, helse,samferdsel og veier -
Oskar J. Grimstad
Fylkesordførerkandidat
Et fritt og selvstendig kulturliv
Fremskrittspartiets kulturpolitikk bygger på prinsippet om toleranse og ytringsfrihet. Vi ser på kultur som et åpent begrep som uttrykker de verdier og kvaliteter hvert enkelt menneske tillegger høyegenverdi.
Kulturminner som det offentlige ønsker fredet, skal være en statlig oppgave, og alle kostnader skal bæres av staten.
Fremskrittspartiets grunnholdning er at kulturen skal være fri for politisk styring. Den må basert på frivillighet og personlig engasjement. Fremskrittspartiet støtter gjerne tiltak som engasjerer barn og ungdom.
Fremskrittspartiet ser meget positivt på all iderttaktivitetet. Handicapidretten støttes på det varmeste.
Familie og Barn
For Fremskrittspartiet er familien et både naturlig og nødvendig grunnleggende element i et fritt samfunn. Utgangspunktet og forutsetningen for ethvert familieforhold er at det bygger på frivillighet.
Familien er en viktig tradisjon, med omsorgs- og oppdragerrollen som sentrale kjennetegn.
Fremskrittspartiet vil:
* senke det totale skattetrykket
* innføre ektefelledelt beskatning
* at ved samlivsbrudd skal begge foreldre ha like muligheter og like forpliktelser til omsorg for og samvær med sine barn.
* at barn skal ha rett til samvær og omsorg fra begge sine foreldre
Funksjonshemmede
Fremskrittspartiet vil;
* at forholdene legges til rette for de funksjonshemmede i hjemmet, på skolen og på arbeidsplassen basert på den enkeltes behov
* utvide ordningen med personlige assistenter
* gi tilskudd til kommuner som flytter unge funksjonshemmede ut av institusjon
* gi verdige botilbud tilpasset den enkelts behov
Miljø
Fremskrittspartiet aksepterer at det offentlige har et ansvar for at ingen fritt kan forurense luft, vann, jord og annen manns eiendom. Vi mener at miljøpolitikken må bygge på retten til liv og eiendom, og at den som forurenser skal betale den fulle kostnad for dette.
Samtidig ser FrP med dyp skepsis på politikernes forsøk på å gjøre miljøvern til en fylkeskommunal sektor med tilhørende vekst av offentlig byråkrati.
Tidsmessig samferdsel, kommunikasjon og transport
Samferdsel med gode kommunikasjoner og et godt utbygd, moderne veinett vil være selve livsgrunnlaget for folk, arbeidsplassene og næringslivet i Møre og Romsdal.
Fremskrittspartiet vil gjøre sitt ytterste for at skatter og avgifter (ca 40 milliarder) på bruk av motorvogner i sin helhet blir tilbakeført til en vesentlig heving av veistandarden. (Bruk i dag ca 13 milliarder)
Trafikktryggingstiltak som rassikring, gang-og sykkelveier skal prioriteres.
Fremskrittspartiet er mot den ekstra skatteleggingen som bompenger i realiteten er, og som alle de andre partiene er for. Unntaket er dersom et flertall i en folkeavstemming går inn for dette.
Markedsøkonomi for velstand og et fritt næringsliv
Små og mellomstore bedrifter går til grunne med dagens kostnadsnivå. Den offentlige styringen må aktivt bidra til å lette byrdene ved kutt i skatter, avgifter og offentlige inngrep.
Fremskrittspartiet vil tale den næringsdrivendes sak og fremme forslag som bedrifter og enkeltpersoner ønsker politisk behandlet.
Vi ønsker slutt på energikrisa, og vil ha etablert gasskraftverk i Aukra og på Tjeldbergodden. Det må i langt større grad enn i dag legge til rette for maritime næringer.
Fremskrittspartiet vil arbeide for at vår havgående fiskeflåte får foredle råvarene om bord. Vi har og vil fortsatt arbeide for at vi skal ha norske sjøfolk på norske skip.
Fremskrittspartiet vil ha en landbrukspolitikk der en går fra politisk styring og over til landbruket som en selvstendig næring.
Fremskrittspartiet vil fremme forslag som sikrer landbruket frihet til å utnytte jord, arbeidskraft, ideer og kapital til beste for næringen og forbrukerne.
Partiet som satser på ungdom og undervisning
Gjennom skolegang skal unge mennesker kvalifisere seg til yrkeslivet og lære å ta ansvar for eget liv. Det er derfor viktig at vi har en god og fremtidsrettet skole.
Fremskrittspartiet vil at det i yrkesrettet utdanning, legges vekt på den praktiske og faglige delen fremfor teori. Vi går inn for elevevaluering av lærere, f agområder, utdanningsopplegg og arbeidsmiljø. Sidemål skal være valgfritt, og det skal satses langt sterkere på IKT.
Vi vil ha et bedre og bredere samarbeid mellom skole og næringsliv.
Fremskrittspartiet vil ha foreldrestyrte skoler på barne- og ungdomstrinnene. I den videregående skolen skal den enkelte ungdom ha langt større innflytelse over egen utdanning.
Helsevesen og sosial sikkerhet
Fremskrittspartiet har vært, og er, et foregangsparti når det gjelder helse og eldreomsorg.
Det har blitt store forandringer i fylkeskommunens ansvar etter at primærhelsetjenesten og psykiatrien ble overtatt av staten, hos oss ledet av helse MidtNorge. Fortsatt har fylkeskommunen ansvar for barnevernet, rusomsorgen og den offentlige tannhelsetjenesten.
Fremskrittspartiet vil;
satse på et bredt behandlings og hjelpetilbud til rusmisbrukere
bidra med holdningsskapende tiltak for å bekjempe rusmisbruk
sikre et godt barnevern til barnas beste
følge opp den lovpålagte tannhelsetjenesten slik at barn, ungdom, eldre og funksjonshemmede får den behandling dem har krav på
