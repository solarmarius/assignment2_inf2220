
Dato: 6.mai 2004
Stortingsrepresentant Arne Sortevik (FrP)
- Urtehagen skole må fratas godkjenning
- Eier av landets foreløpig eneste muslimske skole - Urtehagen i Oslo- viser nå at vedkommende er totalt uegnet til å drive skole, sier FrPs skolepolitiske talsmann Arne Sortevik.
- En omfattende konflikt har medført at foreldre har holdt over 100 barn bort fra skolen. Eier har svart med utestengning. Når skolen heller ikke synes å ha overholdt bestemmelser vedrørende regnskap, som er en forutsetning for å få utbetalt offentlig støtte, bør ansvarlig statsråd gripe direkte inn i saken. Dette er så grovt at skolen bør fratas sin godkjenning med øyeblikkelig virkning, sier Sortevik.
- Statsråd Clemet har dessuten tidligere varslet skjerpet kontroll med private skoler. Hun bør derfor nå vise at departementet ikke forskjellsbehandler private skoler. Jeg viser til at UFD i 2003 trakk tilbake godkjenningen av Minerva videregående skole i Oslo. Nå bør hun også være villig til å bruke handlekraft overfor landets foreløpig eneste muslimske skole, avslutter Sortevik.
