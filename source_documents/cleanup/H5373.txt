
27. november 01
Finanspolitisk talsmann Ingebrigt S. Sørfonn
Ein god næringslivs - og distriktspolitikk
- Eg er glad Samarbeidspartia har lagt opp til ein distriktspolitikk som vil vere robust over tid. Dette gjer vi med å styrke konkurranseutsett næringsliv med å styrke lågrisikolåneordninga i SND med 500 mill. kroner, samt med å leggje til rette for rentenedgang. Dei generelle rammevilkåra for næringslivet vert og betre. Dette styrkjer tilgang på kapital til investeringar og dermed også distrikta. Dette uttaler Ingebrigt S. Sørfonn, Finanspolitisk talsmann i KrF.
I budsjett-tilrådinga frå desse tre partia har vi makta å få til ei kursendring i den økonomiske politikken. Det er ei dreiing som mellom anna vil styrke arbeidsplassane i dei konkurranseutsette næringane. Dette gjeld til dømes bortfall av investeringsavgifta og av flyseteavgifta. I tillegg er det auka veginvesteringar og betra ordningar med skattefrådrag for investeringar i FoU
Allerede dette første budsjettforslaget frå Samarbeidsregjeringa viser at ei ny politisk retning er mulig, og realistisk. Dette innebær ein politikk der hovedmåla er arbeid til alle, vidareutvikling av det norske velferdssamfunnet, rettferdig fordeling og ei bærekraftig utvikling. Eit sterkt og konkurransedyktig næringsliv er ein av føresetnadane for å nå desse måla. Neste år, når Samarbeidsregjeringa får leggja heile budsjettet, like frå dei første grunnsteinane, vil denne politiske kursen verta endå tydelegare
