
Dato: 31. mai 2000
FREMSKRITTSPARTIETS
STORTINGSGRUPPE
Fra stortingsrepresentant Harald T. Nesvik (FrP)
EN SKAM AT BARN UTEN HØRSEL IKKE FÅR DEN HJELPEN SOM ER TILGJENGELIG!
Både på NRK - TV og i avisene kan vi lese om små barn, mange under to år, som er døve og som kan hjelpes gjennom et operativt inngrep på Rikshospitalet. Legene er klare, kapasiteten har de, men penger til å gjennomføre inngrepene har de ikke! Vi må være veldig fattige i Norge, mener stortingsrepresentant Harald T. Nesvik fra Fremskrittspartiet!
Jeg skjønner ikke hva vi driver med i dette landet. Er vi virkelig så fattige at vi ikke kan hjelpe små barn  som ellers er friske  til en levelig tilværelse? Vi har midlene og vi har helsepersonell til å gjøre jobben, men flertallet av politikerne i Stortinget vil ikke hjelpe disse barna! ,sier Nesvik.
- Fremskrittspartiet, fremholder Nesvik, fremmet forslag allerede ved budsjettbehandlingen i fjor høst om ekstra penger til å gjennomføre operasjoner på dem som allerede var utredet og klar for operasjon. Nå har vi liggende et forslag om å bevilge 10 millioner kroner til Rikshospitalet slik at de kan gjennomføre inngrep på de - både barn og voksne  som er klare for å få lagt inn et såkalt cocchlea implantat som kan gi dem hørselen tilbake. Stortinget skal behandle Revidert Nasjonalbudsjett i midten av juni. Hvis de andre partiene stemmer for vårt forslag kan disse barna få hjelp i løpet av dette året, uttaler Nesvik, som håper at det politiske flertallet nå får øynene opp for at disse barna må få den hjelpen de trenger.
Vi bør stille oss i skammekroken og be disse barna om unnskyldning dersom denne saken nå ikke blir løst avslutter han.
