
25. januar 2001
Høyres Stortingsgruppe
stortingsrepresentant Bent Høie (h)
Høyre-gjennomslag om rovdyrmelding
Høyre har fått flertall for at det blir lagt frem en ny stortingsmelding om rovdyrforvaltningen, senest innen utgangen av 2003.
Siden den siste stortingsmeldingen om rovdyrforvaltningen ble behnaldet av Stortinget i 1997 har rovdyrsituasjonen endret seg betydelig. For det første har det vært en betydelig vekst i rovdyrstammene, for det andre har selve forvaltningen av rovdyrene skjerpet konflikten mellom ønsket levedyktige rovdyrstammer og utnyttelsen av utmarksressursene. Konsekvensene er økonomiske og følelsmessige belastninger for næringsdrivende i tamreindrift og husdyrhold, og konflikt med jakt- og friluftsinteresser.
Målsetningen med den nye meldingen er å få utviklet en politikk som gjør det mulig å kombinere levedyktige rovdyrstammer med friluftsinteresser og utnyttelse av utmarksressurser.
Vi er veldig fornøyde med at vi har fått alle partier med oss på kravet om en ny rovdyrmelding. Ikke lengre enn litt over tre måneder siden mente miljøvernminister Siri Bjerke at det ikke var behov for en ny gjennomgang av hovedlinjer og mål som ligger til grunn for dagens rovdyrpolitikk.
