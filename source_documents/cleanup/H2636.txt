
Onsdag 28. september 1994
Leder av Kristelig Folkepartis Kvinner,Torill S.Nyborg
TIDEN ER INNE FOR GRADERT MOMS PÅ MATVARER
Jeg støtter ikke regjeringens forslag om økt moms på alle matvarer
for å finansiere kostnader landet vårt blir påført av EU, uttaler
Torill S. Nyborg, som er leder for Kristelig Folkepartis Kvinner.
Hun reagerer sterkt på at regjeringen ved et eventuelt medlemskap skal erstatte blant annet tapte alkoholavgifter med økt moms på matvarer.
Torill Nyborg mener tiden er inne til å ta i bruk gradert moms på matvarer.
Hun vil ha lavere moms på basismatvarer enten Norge går inn i EU eller ikke.
Det er en viljesak å prioritere lavere matvarepriser på basisvarene.
Undersøkelser viser klart at det er barnefamiliene som har mest anstrengt økonomi i Norge i dag. En lavere moms på basismatvarer vil nettopp komme disse familiene mest til gode, sier hun.
