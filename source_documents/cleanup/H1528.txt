
Stortinget, 12. mai, 2000
FREMSKRITTSPARTIETS
STORTINGSGRUPPE
Fra stortingsrepresentantene Thore A. Nistad og Christopher Stensaker (FrP)
Samferdsel, en salderingspost
i revidert nasjonalbudsjett.
- Våre veibevilgninger raseres nok en gang i revidert nasjonalbudsjett, mener FrPs medlemmer i Samferdselskomiteen, Thore A. Nistad og Christopher Stensaker .
- Når vi vet at bare på veivedlikehold sektoren er det et etterslep på over åtte milliarder kroner og at veikapitalen derigjennom forringes, er det forstemmende at Regjeringen Stoltenberg vil svekke samferdselsbudsjettet ytterligere ved ikke å bevilge det som er nødvendig, sier de to.
- Bil og bilbruk innbringer nærmere 40 milliarder til statskassen, det er derfor uforståelig at det ikke kan satses mer på veisektoren enn de ca. 10 milliardene som ligger i budsjettet, særlig når Arbeiderpartiet skryter av å skulle satse på distriktene. Utbygging av våre veier er en god distriktssatsing både for bosetting og næringsvirksomhet og dette har ikke Arbeiderpartiet forstått, avslutter Nistad og Stensaker.
