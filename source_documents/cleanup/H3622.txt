
10.05.00
Ågot Valle, SVs nestleder i barne- og familiekomitèen:
Sosialistisk Venstrepartis Pressetjeneste
- Nærmere seier for godkjenning av barnevernsinstitusjoner
- Ministeren svarte i dag svært positivt på SVs initiativ om en godkjenningsordning for barnevernsinstitusjoner i Stortingets spørretime. Nå er vi nærmere en seier for å sikre at barn og unge får et best mulig tilbud, sier Ågot Valle, SVs nestleder i barne- og familiekomitèen på Stortinget.
- SV har tidligere foreslått en slik nasjonal godkjenningsordning for barnevernsinstitusjoner, og ikke fått støtte for dette. Siden barne- og familieminister Bekkemellem Orheim nå åpner for å støtte et slikt forslag er dette et steg nærmere seier for et kvalitativt bedre barnevern for dem som virkelig trenger det, avslutter Valle.
