
Valgprogram - Sametinget 2005
SV
ULIKE MENNESKER LIKE MULIGHETER
Vår vei
SV/ SG er et sosialistisk parti. Vi vil en verden hvor samarbeid erstatter maktbruk og krig. Vi vil en verden bygd på felleskap og solidaritet. Vi vil et Norge der folks behov bestemmer prioriteringene. SV er et miljøparti. Vi vil at miljøhensyn skal gjennomsyre alle politikkområder. SV er et feministisk parti. Vi vil ha et samfunn der alle mennesker er likeverdige, der makt og ressurser ikke fordeles etter kjønn, og der kjønnsroller ikke begrenser enkeltindividets frihet.Vi vil et samfunn hvor vi sammen kan møte vår tids store utfordringer. Menneskene må stå sammen i kampen for frihet, fred, arbeid til alle, miljøet, rettferdig fordeling og likestilling.
SV/ SG på Sametinget
Samisk kultur er en av de fremste kulturelle bærebjelkene i det norske samfunnet, og Sametinget har utøvd en viktig rolle for utviklingen av det nye samiske samfunnet. Vårt mål er at Sametinget får overført mer makt og dermed mulighet til å fortsatt drive en aktiv kulturpolitikk. For det samiske samfunnet vil vi arbeide for at det skapes en likevekt mellom det samiske og norske samfunnet, og på Sametinget vil SV/SG være med på fortsettelsen av denne utviklingen.
SV/SG vil at det rettes fokus mot det mangfoldige samiske samfunnet og vi skal bidra til å ivareta mangfoldet.
Vi vil ta vare på det tradisjonelle samiske samfunnet og vi ønsker å integrere det moderne.
SV/SG vil at samisk kultur fortsatt skal ha levelige kår både blant reindriftssamer, kystsamer, fastboende samer, markasamer, homofile samer, østsamer og bysamer.
SV/SG vil:
*SV/SG ønsker at en større andel av Sametingets budsjett, som kultur, læremidler, etc. kommer den samiske
befolkningen til gode
* Styrke og utvikle samiske kombinasjonsnæringer
* Sette miljø- saker på dagsorden på Sametinget
* Styrke de etablerte samiske språksentre ytterligere og arbeide for opprettelser av nye språksentre
* Arbeide for å få etablert nye samiske barnehager, utenfor de samiske kjerneområder
* Få innført fritt fiske på kongekrabben for å minske bestanden og hindre spredning.
* Støtte samiske kulturtiltak og institusjoner som formidler samisk kunst og kultur.
* Få oppgradert samiske læremidler og undervisningsmateriell
* Arbeide for en lokal og nasjonal holdningsendring innen barmarkskjøring, i samarbeid med brukerne
* Arbeide for at kulturskoler som vil øke samiske kulturtilbud kan søke økonomisk støtte fra Sametinget
* Få Riddu Riddu inn på statsbudsjettet som en nasjonal urfolksfestival, samt arbeide for å sikre økonomisk støtte
til andre samiske kulturfestivaler
*Arbeide for et nasjonalt samisk teaterbygg lagt til Beaivvá Teáhter og Kautokeino, samt arbeide for økte Statlige midler til teateret.
,* Arbeide for fritt fiske for alle båter under 10 meter i hele Nord-Norge
* Utvikle duodjii til å bli en levedyktig næring
* Arbeide for samisk vei-skilting i hele Nord-Norge
* Få utarbeidet en samisk psykiatriplan
* Styrke de samiske utdanningsinstitusjoner i nord, og arbeide for at den samiske høyskolen i Kautokeino får status som høyere utdanningsinstituasjon for urfolk i Barentsregionen.
*At samisk språk, tradisjonelle næringer og kultur integreres i sterkere grad innen Universitetet og høyskolen i Tromsø
*Vil videre støtte arbeidet med etablering av egen samisk forskningsråd
* Arbeide for et permanent kunnskap/museums prosjekt Savio til Bugøyfjord
Ta vare på miljøet og naturressursene!
Bærekraftig utvikling er en grunnfestet del av SV/ SG politikk, og rommer et absolutt krav om solidaritet med kommende generasjoner. En politikk for bærekraftig utvikling innebærer vern av livsnødvendige miljøressurser, og en forsvarlig forvaltning av naturressursene.
SV/SG vil at begrepet - ei grønn framtid - skal få en høy prioritet og være garantisten for å sette miljø - saker på dagsorden. Vi har viktige naturområder som vi plikter å ta vare på og verne om. Likevel må vern også være formålstjenlig for de menneskene som og har sitt livs grunnlag i nærheten av verneområdene.
SV / SG har som målsetting å være drivkraften for at vi sammen skal løse miljøutfordringene i nord, og at det samiske samfunnet skal bli et foregangsland innen miljø. Vi vil bidra til å sette miljø - saker på dagsorden, og vi vil bidra til at Sametinget er med som premissleverandør innen miljøspørsmål for urfolk, både nasjonalt og internasjonalt.
SG/SV vil også arbeide for at Sametinget skal bidra i utviklingen av en nasjonal plan for økoturisme og satsning på sentra for nasjonalparkene som ressurser for reiselivsnæringene, og for forskning og bærekraftig næringsutvikling.
SV/SG vil arbeide for å utvikle Nordkalotten til en energiregion med satsning på miljøvennlig, fornybar energi.
Vi har alle et ansvar i å verne om våre naturressurser og SV / SG vil arbeide for at det fortsatt arbeides for en holdningsendring for bevaring av finnmarksvidda. Vi vil spesielt arbeide for at det gis øremerkede midler til frivillige organisasjoner,foreninger, lag og kommuner som vil ruste opp det eksisterende løypenettet og til
innkjøp av utstyr til fremtidig vern av finnmarksvidda.
SV/SG skal arbeide for at kommunene fører en disp. politikk som holder seg til dagens regelverk, og at alle brukere og næringer, også reindrifta, må redusere kjøringa utafor løypenettet. En streng praksis skal likevel ikke gå utover tradisjonell høsting som skal foregå utifra eksisterende løypenett og traseer.
Gi ressursene tilbake til kystbefolkningen!
I kjølvannet av Finnmarksloven finner SV/SG det naturlig at kystsamer og andre får utredet sine rettigheter i forhold til maritime ressurser. SV /SG mener at lokale myndigheter som Sametinget og Fylkestinget bør få bidra som premissleverandører innen forvaltning av de maritime ressurser. SV /SG ser det som naturlig at den sjøsamiske befolkningen får ta del i forvaltningen av de fornybare ressursene og dermed økt verdiskaping. SV / SG vil spesielt arbeide for en reduksjon av kongekrabben som er et fremmedelement i norske farvann. Dette er en miljøforurensing som kan få store konsekvenser for det maritime miljø. SV/SG går derfor inn for at det innføres fritt fiske på krabben for å minske bestanden og for å hindre spredning av denne. Dette kan også sikre kystsamer og andre tilgang til verdifulle ressurser, samtidig sikre livsbetingelsene for andre deler av det maritime øko- systemet En god distriktspolitikk er å redusere miljøforurensingen i forbindelse med petroleumsutvinning og øke verdiskapingen hos lokalbefolkningen.
SV/SG vil også øke antall kvoter i sjark og den lokale småbåt flåten. Det vil styrke bosetningen i kyst og fjordstrøkene. Dette er også god distrikts politikk, og
SV/SG vil på denne måten også ta vare på lokale tradisjoner i disse områdene. Oppdrettsnæringa har etablert seg i mange av fjordene i Finnmark. Næringa er en stor og viktig næring som betyr mye for mange kystsamfunn, men det må ikke gå på bekostning av eksisterende fiskeri. De rapporter om uregelmessigheter som finnes i oppdrettsnæringa bekymrer SV/SG og det må innføres systemer som begrenser rømming av fisk ned mot null.
SV/SG vil
*At det opprettes egne ungdoms - og kvinnekvoter for å få ny rekruttering i fiskeryrket. Dette vil føre til at ungdommen og kvinner lettere får seg arbeid på hjemstedet
*At trålfiske i fjordene må opphøre. Ressursene må tildeles lokale fiskere og lokal flåte.
*At tildeling av kvoter for Finnmark overføres lokale myndigheter.
*fjerne konsesjonsavgifta for oppdrettsanlegg slik at det blir enklere for de små å starte opp.
*Påse at fartøyer som har leveringsplikt leverer fisken slik konsesjonene tilsier. Dersom dette ikke overholdes må konsesjonene inndras
* Tilrettelegge for at ungdom skal få utdanningsprogram som ivaretar det tradisjonelle innen den sjøsamiske kulturen
Likestilling og likeverd
SV /SG ønsker å sette et søkelys på diskriminering på bakgrunn av kjønn, hudfarge, etnisk tilhørighet, religion, funksjonshemming eller seksuell orientering. Kampen for likestilling innebærer en fortsatt kamp mot undertrykking av kvinners rettigheter, men også for utjevne forskjellene eller skjevheter mellom kjønnene. SV vil arbeide for at kvinners tradisjonelle rettigheter og status i det samiske samfunnet bevares, samtidig som vi ønsker å rette fokus mot samiske menn. Vi vil derfor for arbeide for det utarbeides en likestillingsplan som retter seg mot samiske menns levekår i det nye moderne samiske samfunnet.
Samiske lesbiske og homofile blir fortsatt møtt med fordommer og skepsis i det samiske samfunnet, og SV/SG vil derfor arbeide for å endre holdningene, få utarbeidet informasjon på samisk til skolene og skape en større aksept for de samiske lesbiske og homofile.
Samiske barn og unge
Det nye samiske samfunnet er i en stadig rask utvikling og samiske barn og unge trenger mer en noensinne de grunnleggende samiske bærebjelkene som ivaretar det gamle med det moderne. SV /SG vil at alle samiske barn skal ha rett til samiskundervisning i den offentlige skolen. Samiske barn har i dag en lovfestet rett til opplæring i og på samisk, men denne retten praktiseres ulik, spesielt utenfor språkforvaltningsområdet. Vi vil at alle barn skal få et undervisningstilbud som er tilpasset deres individuelle behov. Nærmiljøet og de lokale tradisjonene bør i større grad prege og forme samiske barns undervisning.
Vi vil at den samiske kulturen i større grad skal prege og forme samiske barns skolehverdag, og vi har som mål å få satt kultur for barn på dagsorden. SV /SG vil derfor arbeide for at kulturaktiviteter for samiske barn fortsatt skal styrkes og at Sametinget utarbeider en kulturplan for samiske barn og unge.
SV/SG vil:
* Vil at samiske barn og unges samiskundervisning, spesielt utenfor forvaltningsområdet skal styrkes Vi vil også arbeide for at skolene tar et større ansvar og tilrettelegger språkundervisningen bedre for samiske barn og unge.
* Få økt støtten til produksjon av samisk barne - og ungdomslitteratur.
* Å få oppgradert samiske læremidler og undervisningsmateriell
* At skoler i storbyer i større grad tar ansvar for å tilrettelegge samiskundervisning for barn og unge.
* Arbeide for en utredningsplan for innlemming av Tromsø inn i språkforvaltningsområdet
* Styrke de eksisterende samiske barnehagene, og bidra til opprettelse av nye samiske barnehager
* Ungdom skal få utdanningsprogrammer som ivaretar de tradisjonelle næringene innen primærnæringsvirksomhet
* Vil tilrettelegge for nyrekruttering innen reindrift. Reindriftsungdom må sikres muligheten i å skape seg et levebrød innen reindrifta, eller annen virksomhet relatert til dette. Dette vil kunne bidra til nytenkning og fornyelse.
Samisk helse og omsorg
For mange samer er det svært vesentlig å kunne bruke sitt morsmål og sitt kulturelle uttrykk, i samtale med helsesøster, lege, sosialarbeider, psykolog og annet helsepersonell. Språk og kulturelle problemer kan resultere i at man ikke får den rette faglige utredning og behandling. Det er særlig i Sør-Norge at det eksisterer egne samiske nettverk som er lite synlige for storsamfunnet forøvrig. Den samiske befolkningens behov for mer tilgjengelige helse- og sosiale tjenester får derfor liten oppmerksomhet og derfor er lett for å bli en glemt gruppe.
SV/SG vil derfor sørge for i kommende periode at det iverksettes tiltak og at samisk fagpersonell organiseres og samordnes ved å rekruttere helse- og sosialpersonell som allerede har kompetanse i samisk språk- og kulturforståelse i storbyene. Videre vil det være behov for å utvikle og samordne "samiske forutsetninger og kulturell bakgrunn" som fagkompetanse og å innarbeide denne blant annet i; - helsestasjonsvirksomhet, psykisk helsevern, eldreomsorg, rusomsorg- og allmennlegetjenesten. Dette er også en unik mulighet til å drive forebyggende, helsefremmende og skadereduserende arbeid blant samer i storbyene.
SV/SG vil derfor bidra til at Sametinget etablerer samarbeidsavtaler med by - kommuner utenfor forvaltningsområder kommende periode og samordner det beste for den samiske befolkningen på tvers av forvaltningsnivåer og geografiske grenser.
SV/SG er kjent med at mange samiske eldre som er på offentlige sykehjem og aldershjem ikkje opplever å få et fullverdig helsetilbud. Vi vil jobbe for å styrke det individuelle behovet for samiske eldre, spesielt i storbyer,
innen språk, kultur og tolketjenester.
VALGET ER DITT !
Valgene vi tar i dag avgjør hvordan framtida vår blir. Hvis vi vil, kan vi skrive historie.
Vi kan lage verdens beste skole.
Vi kan utrydde fattigdommen.
Vi kan gjøre Norge til verdens fremste miljønasjon.
Målet vårt må være at det vi overlater til neste generasjon er mer verdifullt enn det vi overtok selv.
En stemme til SV er en stemme for en ny, rødgrønn politikk. Det er en stemme for kunnskap, rettferdighet og miljø. Vi setter det viktigste først. Så får andre slåss for skatteletter til dem som har mest fra før.
Valget er ditt.
Kristin Halvorsen
Leder i SV
