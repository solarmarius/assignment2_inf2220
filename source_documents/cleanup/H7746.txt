
PERIODEN 2003-2007
TELEMARK FREMSKRITTSPARTIS FYLKESTINGSPROGRAM
IDEOLOGISK GRUNNLAG
Fremskrittspartiet er et liberalistisk parti. Det bygger på Norges Grunnlov, norsk og vestlig kulturarv, og tradisjon med basis i det kristne livssyn.
Fremskrittspartiets politikk bygger på den liberalistiske ide som prioriterer alle menneskers rett til å leve som frie og selvstendige individer, så lenge de ikke uberettiget griper inn i andres rett til fri og selvstendig livsutfoldelse.
Den demokratiske rettsstat forutsetter både et demokratisk statsstyre og et markedsøkonomisk system. Bare et markedsøkonomisk system kan sikre den spredning av makt som en demokratisk rettsstat er avhengig av.
Når Fremskrittspartiet har liberalismen som rettesnor i den økonomiske politikk, er årsaken at markedsøkonomi er en nødvendig forutsetting både for den demokratiske rettsstat og økonomisk velstand. Bare markedsøkonomien gir den maktspredning i samfunnet som kan forhindre for sterk maktkonsentrasjon ved at de politikere og byråkrater som har makten i staten også får makt over næringslivet.
Fremskrittspartiet går inn for at staten og andre offentlige organer bare skal ta seg av oppgaver som private ikke kan løse selv.
Fremskrittspartiet vil:
Avvikle offentlig detaljkontroll av næringslivet og avvikle offentlige og private monopoler.
Konkurranseutsette offentlig produksjon av varer og tjenester.
LOKALPOLITISKE PRINSIPPER
Fremskrittspartiet vil styrke det kommunale selvstyret. Kommunene må selv få kontroll over sine inntekter og utgifter og organisere sine tilbud på den måte som de mener gir best utbytte for innbyggerne. Samtidig må grunnleggende velferdsgoder som helse- og sosialtjenester og utdannelse sikres befolkningen uavhengig av kommunal økonomi forøvrig, ved at disse stykkprisfinansieres av staten.
Fremskrittspartiet ser det som viktig å søke samarbeid med andre partier etter valget for å oppnå så sterk innflytelse som råd for vår politikk. Men samarbeid forplikter ,FRP ønsker å være en god lagspiller , en samarbeidspartner til å stole på
FYLKESKOMMUNEN OG FYLKESMANNEN
Fylkeskommunen er et unødvendig og fordyrende ledd i den offentlige forvaltning. Fylkeskommunens oppgaver kan med annen organisering løses mer effektivt og med et bedre resultat for brukerne. Fremskrittspartiet går inn for å nedlegge fylkeskommunen som forvaltningsnivå.
Hvis vår primære politikk med å overføre oppgavene til kommuner og stat ikke får flertall, vil Telemark Fremskrittsparti vurdere en oppdeling i regioner, forutsatt at oppgavene som skal utføres gir meningsfylt politisk arbeid. Fremskrittspartiet mener det er galt at Telemark fylkeskommune har nynorsk som administrasjons språk. Hele 85 prosent av innbyggerne i Telemark bruker bokmål, og Fremskrittspartiet mener derfor at fylkeskommunen bør vise det store flertallet den respekt, at språklig nøytralitet vedtas.
Fremskrittspartiet mener at Fylkesmannen, som er statens representant i Telemark har fått alt for stor makt. Fylkesmannen er ikke tiltenkt oppgaven med å være et politisk organ som overprøver kommunen og fylkeskommunen i saker hvor folkevalgte har brukt politisk skjønn for å avgjøre en sak. Fremskrittspartiet mener at Fylkesmannens makt til å overprøve politiske vedtak må begrenses i forhold til dagens praksis.
Fremskrittspartiet er kritisk til fylkeslandbruks styrets politikk for omsetning av jord og skogbrukseiendommer. Frp mener at offentlige myndigheter ikke skal blande seg inn prisfastsettelse for eiendommer mellom selger og kjøper. Fremskrittspartiet vil arbeide for å avvikle restriksjoner på salg av jord og skogbrukseiendommer. Konsesjons, bo og driveplikten bør oppheves. Fremskrittspartiet mener at Fylkeslandbruksstyrets bruk av innsigelser i arealspørsmål må begrenses.
Fremskrittspartiet vil:
Nedlegge fylkeskommunen som selvstendig politisk og administrativt nivå i offentlig forvaltning.
Beholde fylket som stortingsvalgkrets og enhet i statlig sammenheng.
At fylkeskommunens oppgaver fordeles mellom staten, kommunene og private.
Aktivt arbeide for at Fylkesmannens makt begrenses til kontrollerende oppgaver.
Arbeide for å endre fylkeskommunens administrasjons språk fra nynorsk til å være språklig nøytral.
Liberalisere og oppheve reguleringer og formynderi i landbruket
At fylkeslandbruksstyrets innsigelsesrett begrenses
VIDEREGÅENDE UTDANNING
Den norske skolen bør kvalitetsmessig ligge på topp i Europa, og til enhver tid møte kravene det internasjonale samfunnet har til kunnskap. Dagens elever vil komme til å arbeide i et globalt miljø der kunnskaper og ferdigheter ikke bare sammenlignes med andres, men også er en forutsetning for samarbeid med andre. Fornyelse og kvalitetsheving av den norske skolen er derfor en prioritert oppgave for Fremskrittspartiet.
Fremskrittspartiet vil at gjennomsnittskarakterer for avgangsklassene bør offentliggjøres, slik at det faglige nivået på undervisningen synliggjøres.
Fremskrittspartiet ønsker en omorganisering av de offentlige skolene, slik at de fristilles til å bli selvstendige enheter med egne ansvarlige driftsstyrer. Elever og foreldre skal fritt kunne velge hvilken skole eleven skal gå ved. Skolene må dermed konkurrere om elevene, og profilere seg overfor elever og foreldre i forhold til pedagogisk og faglig innhold, lærerstab, læremidler og kvalitet på utstyr og bygninger. Dette kan gjerne skje gjennom en felles skolekatalog utgitt av fylkes kommunen.
Staten finansierer i dag utdannelsen gjennom et rammetilskudd til kommunen og fylkeskommunen. Fremskrittspartiet ønsker å endre dette, slik at skolene får tilskudd direkte fra staten, basert på antall elever ved skolen, etter stykkpris prinsippet. Det må her også innarbeides kriterier for elever med særlige behov.
Frem til statens finansieringssystem blir endret bør fylkeskommunen legge stykkpris prinsippet til grunn for sin finansiering av skolene. Valgfriheten og finansieringsordningen vil stimulere skolene til å heve kvaliteten i undervisningen. For å sikre brukerstyring i dagens offentlige skole, skal foreldre- og elevrepresentanter ha flertall i styrene. Private og offentlige skoler skal likestilles med hensyn til tilskudd og øvrige betingelser.
Fremskrittspartiet vil også understreke elevenes selvstendige ansvar for egen læring i den videregående skolen. Trenden de siste årene, der lærerne har fått en stadig større rapporteringsplikt til hjemmet, må snus.
Frp vil i hovedsak opprettholde dagens skolestruktur. Strukturen må vurderes hvis skoler har få elever fra eget distrikt.
Fremskrittspartiet vil arbeide for at etterutdanning og videreutdanning for lærere sidestilles, slik at lærerne kan tilføres ny kunnskap uten å bli straffet økonomisk.
Som en del av den fylkeskommunale arbeidsgiverpolitikk bør det utvikles et lærerevaluerings system som gjør det mulig å identifisere og belønne lærere som gjør en god innsats. Dette må sees i sammenheng med den fremtidige rekruttering av lærere og for å beholde dyktige lærere i undervisningssektoren.
Fylkeskommunen har mulighet for et ansvar for undervisning utover videregående skoler. Fremskrittspartiet mener at det er et fortrinn for næringsliv og samfunnet at det eksisterer slike tilbud. Frp ser positivt på den kompetanseheving som studieforbund og organisasjoner tilbyr. Frp mener det er helt nødvendig å ha en fagskoletilbud.
Fremskrittspartiet vil:
Erstatte dagens rammetilskudd til skolene med en stykkpris pr. elev.
Gjøre offentlige skoler selvstyrte, med styrer som består av foreldre/foresatte, lærere og administrasjon ved skolen.
Ansette skoleledere på åremål.
Gå inn for en ordning med elevevaluering av lærere,
Styrke tradisjonelle og samfunnsnyttige fag i den videregående skolen.
Bygge nytt ved eksisterende skoler for å samle helt /delvis undervisningstilbudet for studieretninger med høyt søkertall.
Samle flere skoler under en ledelse der det er geografisk mulig.
Arbeide for å bedre lærerkvaliteten med etterutdanning og ajourføring av lærerne.
Avskaffe den tvungne sidemålsundervisningen.
Gå inn for fritt skolevalg.
KOLLEKTIVTRANSPORT
Fremskrittspartiet vil at kollektivtransport som mottar offentlig i størst mulig grad skal konkurranseutsettes. Dette bør gjøres ved anbudskonkurranser hvor man konkurrerer om tilgangen til markedet. Fremskrittspartiet mener lokale myndigheter må ha innflytelse på jernbanestrekninger ved offentlig kjøp. Når staten har avklart de økonomiske rammene for de offentlige kjøpene, bør det være lokale myndigheters som setter kravene og konkurranse utsetter selve produksjonen.
Rutetilbudet må i størst mulig grad tilpasses kundenes reisemønster, med hyppige avganger på de tider av døgnet hvor trafikken er størst. 140
Fremskrittspartiet ønsker å legge til rette for at det etableres nye kollektivtilbud som er bedriftsøkonomisk lønnsomme, og vil derfor fjerne konsesjonsordninger som i dag kan brukes til å hindre fremveksten av slike tilbud.
Telemark Fremskrittsparti har ingen tro på at etablering av en bybane i Grenland vil kunne få tilstrekkelig med brukere, og vil ikke kaste bort tid og penger på utredning av et slikt prosjekt.
Fergetrafikk i skjærgården er av vesentlig betydning for bosettingen. Telemark Frp vil arbeide for at fergetilbudet skal være godt nok til at man skal kunne bo i skjærgården og ha arbeid, utdanning og sosialt liv på fastlandet.
Fremskrittspartiet ser en regional utvikling med integrasjon av byenes bolig og arbeidsmarked, samt økt reisevillighet og pendling i Oslofjord regionen. Derfor må det satses sterkt på vei og bane mot Vestfold/Buskerud for at Telemark ikke skal bli hengende etter i utviklingen. Det er viktig at detaljplanlegging av ny jernbanetrase mellom Porsgrunn og Larvik fullføres og at byggingen av ny trase starter parallelt med at fire felts motorvei føres frem til Grenland. Fremskrittspartiet er positiv til et offentlig privat samarbeid om dette prosjektet.
Telemark Fremskrittsparti ønsker også fortgang i planene og utbygging av Grenlandsbanen, som skal knytte Vestfoldbanen sammen med Sørlandsbanen. Fremskrittspartiet vil bidra til at Torp flyplass utvikles til beste for næringsliv og befolkning i Telemark.
Fremskrittspartiet vil:
Legge til rette for og opprette nye kollektivtilbud som er bedriftsøkonomisk lønnsomme
Si nei til alle planer om bybane i Grenland
Arbeide for modernisert jernbane og 4 feltsmotorvei til Telemark
legge drift av Bratsbergbanen ut på anbud.
At størst mulig del av kollektivtrafikken i Telemark legges ut på anbud.
Gi et ferjetilbud som gjør det mulig å opprettholde dagens bosetting på øyene i fylket
Arbeide for at det etableres en jernbanestasjon i tilknytting til Torp flyplass.
VEGER
Norge behøver et godt utbygd vei nett. En god vei standard er avhengig av at investeringstakten og at vedlikeholdsbudsjettene økes. Det lokale vei nettet er en viktig brikke i det totale trafikkbildet. Ikke minst er det viktig fordi det ofte er her trafikken kommer nærmest innpå de myke trafikkantene.
Et godt lokalt vei nett defineres som et vei nett som både er tilrettelagt for fremkommelighet og trygghet. Telemark Frp er positive til bygging av bruer og veier, dette for å sikre bosettingen i hele fylket.
Fremskrittspartiet ser ingen grunn til at fylkeskommunen skal ha ansvaret for drift og vedlikehold av fylkesveier. Fremskrittspartiets mål er å overføre de fylkeskommunale veier til kommunene, der det ligger tilrette for dette. De resterende fylkeskommunale veier overføres til staten. Før overføring til kommunene må vei standarden være tilfredstillende. Inntill dette skjer vil Frp prioritere de mest trafikkerte veiene, og konkurranseutsette drift og vedlikehold.
Fremskrittspartiet er sterk motstander av bompenge- finansiering av veiene i Telemark. Fremskrittspartiet vil av trafikksikkerhetshensyn også gå imot et generelt forbud mot piggdekk..
Fremskrittspartiet vil:
Ha som forutsetning at vei prosjekter skal ha en tilfredsstillende kost/nytte effekt, bedre fremkommeligheten, sikre næringsliv og arbeidsplasser og øke trafikksikkerheten.
Prioritere stamvegene i forhold til investering og vedlikeholdsmidler
Det ikke skal benyttes bompenger i Telemark.
Aktivt påvirke stortingspolitikere og statlige myndigheter til større bevilgninger for vei utbygging og vedlikehold i Telemark
NÆRINGSPOLITIKK
Telemark fylke har et betydelig forsknings- og utviklings potensialet med utspring i industri miljøene i Grenland. Fremskrittspartiet mener at vi i stor grad må utvikle arbeidsplasser i eksisterende bedrifter gjennom knoppskyting.
Frp mener at kraft og råstoff tilførsel til Grenlands-industrien må sikres for fremtiden, gjennom nasjonale rammebetingelser som gjør der mulig å ekspandere for å sikre eksisterende, og skape nye arbeidsplasser.
Telemark Fremskrittsparti har som prioritert oppgave å jobbe for gassrørledninger til Grenland for sikring av råstoff til industrien, samt videreutvikling av gass som energikilde og videreforedling. Telemark Frp mener at rørledninger er et offentlig myndighets ansvar på lik linje med Elektrisitetsnettet og veier. Staten må inn og finansiere utbygging av denne typen infrastruktur, og brukerne må betale for transport av energien. Energibalansen i Norge er svekket og Frp mener at Grenland er et naturlig sted å etablere Gasskraftverk for å bedre tilgangen på elektrisk energi i tørr år. Fremskrittspartiet avviser ensidige miljøavgifter, som øker kostnadene for utsatt industri i Telemark.
Det offentliges oppgave innen næringsutvikling er primært å legge til rette for at bedrifter kan etablere seg og utvikles. Viktige faktorer er tilrettelagt infrastruktur, samt en skatte- og avgiftspolitikk som stimulerer til vekst og nyskapning. Det offentlige virkemiddelapparat bør opptre på en næringsnøytral måte.
Fremskrittspartiet vil:
Avskaffe konsesjons- og løyveordninger.
Gjennomføre at det offentlige skal kjøpe inn tjenester fra private i stedet for å produsere tjenestene selv der det er rimeligere.
Ha Gass til Grenland med offentlig finansiering
KULTUR
Fremskrittspartiets kulturpolitikk bygger på prinsippet om toleranse og ytringsfrihet. Kultur er ikke et spesifikt mål, men et åpent begrep som uttrykker de verdier og kvaliteter hvert enkelt menneske tillegger høy egenverdi. Det som er kultur for den ene behøver ikke nødvendigvis være det for en annen.
Fremskrittspartiets grunnholdning er at kulturen skal være fri for politisk styring. Den må være basert på frivillighet og personlig engasjement.
Politikerstyrte kulturgoder ødelegger kulturens grensesprengende vesen. Fremskrittspartiet vil ha et åpent marked for kultur, hvor folk selv kan bruke sine midler på de kulturgoder de ønsker å benytte seg av eller støtte opp om. Dette vil i større grad enn offentlig styrt kultur, sikre at midler tilflyter kulturlivet og dets aktører.
Det offentlige skaper ikke kultur gjennom byråkrati og har som oppgave å utføre lovpålagte oppgaver innen kultursektoren. Unødig byråkrati bør avvikles og resultere i at midler frigis til det levende kulturlivet.
Subsidiært vil Fremskrittspartiet øke støtten til arrangementer og aktiviteter som tiltrekker seg et større antall publikum fremfor kostnadskrevende tilbud som tiltrekker seg få.
Telemark Frp mener at det ikke er en fylkeskommunal oppgave å drive kunstformidling i konkurranse med private gallerier og foreninger. Fremskrittspartiet går derfor inn for å avvikle fylkeskommunens engasjement i Telemark Kunstnersenter og Fylkesgalleri.
Kunstnere må som alle andre næringsdrivende leve av sin egen produksjon. Fremskrittspartiet er imot at fylkeskommunen bruker egne og statlige penger til næringsutvikling for å sysselsette kunstnere.
Støtten til Telemark konsertar bør avvikles til fordel for andre prioriterte oppgaver.
Fremskrittspartiet ser museer og bibliotek som et viktig kulturtilbud. Virksomheten må likevel i større grad ta hensyn til etterspørselen etter slike tjenester og arbeide for å styrke inntektssiden.
Kultur og historie fra Telemark bør aktivt brukes for å støtte opp om turistnæringen i fylket. Frp mener at et samarbeid mellom private, kommuner, stat og fylke bør kunne gi et bedre reiselivsprodukt, og vil støtte tiltak som kan gi oss flere "fyrtårn" enn Telemarkskanalen i reiselivs sammenheng.
Fremskrittspartiet vil:
Avvikle støtten til Telemark Konsertar
Legge ned Fylkesgalleriet
Gi nye oppgaver innen andre sektorer til ansatte som ikke utfører lovpålagte oppgaver innen kultursektoren.
Prioritere kulturformål for barn, ungdom og funksjonshemmede og tiltak som tiltrekker seg publikum.
Bidra til å utvikle nye tiltak som kan tiltrekke flere turister til fylket
MILJØ
Fremskrittspartiet mener at de siste årenes miljøinnsats har ført til betydelige forbedringer i forurensede områder i Telemark. Innsatsen mot forsuring av innsjøer må fortsette slik at miljøet sikres. Industrien må fortsette den positive miljøutviklingen ved nye investeringer i nytt produksjonsutstyr og teknologi.
Telemark har en attraktiv skjærgård som allmennheten må sikres adgang til. Fremskrittspartiet mener at kommunene som lokal myndighet må kunne foreta areal disponeringer som også innebærer bygging av bolig og fritidsbolig innenfor 100 meter sonen, uten trussel fra fylkeskommunen og fylkesmann om innsigelse.
Tolkning av rikspolitiske retningslinjer for Oslofjorden er etter Telemark Fremskrittspartis syn, et skjønn som lokalpolitikerne i kommunene bør stå for, så lenge det ikke strider mot norsk lov.
Fremskrittspartiet vil arbeide for at Fylkeskommunens og Fylkesmannens makt til å fremme innsigelse reduseres.
Fremskrittspartiet ser at økende biltrafikk fører med seg økende støy og støvforurensing, som gir dårligere helse for de berørte. Bilen som effektivt transportmiddel er kommet for å bli, og Fremskrittspartiet går derfor inn for at miljøproblemene søkes løst ved økte rammer for veiutbygging som kan legge trafikkerte veier utenom tettbygde strøk. Fremskrittspartiet er positive til økt bruk av el - biler, og biler med mer miljøvennlige drivstoffkilder.
Fremskrittspartiet avviser enhver form for piggdekk avgift i Telemark.
Fremskrittspartiet vil:
At miljøkriminalitet ikke skal lønne seg.
Trygge naturen for de neste generasjonene.
Avvise piggdekk avgift i Telemark
Be Fylkesmannen om å respektere lokalpolitiske beslutninger basert på skjønn
Avvise unødige verneplaner
