
17.08.02
Senterpartiet
Åslaug Haga
Stortinget må gripe inn mot nedlegging av NRKs distriktskontor.
Senterpartiet krev at NRK-leiinga sitt forslag om å leggja ned NRK Sogn og Fjordane, NRK Finnmark, NRK Buskerud og NRK Vestfold som sjølvstendige distriktskontor vert tatt opp i sin fulle breidde i Stortinget. NRK si generalforsamling statsråd Valgerd Svarstad Haugland må leggja fram saka for Stortinget før endringar skjer, seier Sp-nestleiar Åslaug Haga.
Senterpartiet meiner at distriktskontora skal oppretthaldast og bestå som eigne einingar med sjølvstendig redaktør. NRK har ei svært viktig rolle å spela i det norske samfunnet som lisensfinansiert allmennkringkastar. Dette stiller heilt andre krav til NRK enn til andre mediaktørar. NRK har krav på seg til å levera like gode tilbod i heile landet og Stortinget må stoppa den sentraliseringa som no er varsla, seier Haga.
