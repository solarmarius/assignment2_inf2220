
24.01.2002
Stortingsrepresentantene Karin S. Woldseth, Ulf Erik Knudsen og Per Sandberg (FrP)
Ja til ytringsfrihet Ja til politisk reklame
Stortingsrepresentantene Karin S. Woldseth, Ulf Erik Knudsen og Per Sandberg fra Fremskrittspartiet fremmet 23.01.2002 et dokument-8 forslag i Stortinget om å tillate reklame for politiske partier på lokal - TV, som en prøveordning i kommune- og fylkestingsvalget 2003.
- For å fremme interessen for lokaldemokratiet og det personlige politiske engasjement, er det viktige at velgerne får et forhold til politikerne og deres budskap i hverdagen, uttaler stortingsrepresentantene.
- Politisk reklame i lokalfjernsyn vil være et demokratisk verktøy for lokalsamfunnet og de saker som angår enkeltmennesket. Derfor håper vi at Stortinget vil ta forslaget til følge i første omgang som en prøveordning i kommende valgkamp 2003. Prinsipielt sett handler det om retten til å ytre seg politisk i tilgjengelige media og befolkningens rett til å kunne ta del i dem. Dette er grunnleggende forutsetninger for ytringsfriheten, slik den er nedfelt i Grunnlovens § 100, konkluderer representantene Karin S. Woldseth, Ulf Erik Knudsen og Per Sandberg.
