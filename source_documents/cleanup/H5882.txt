
Stortinget, 16. mai 2002
Enoksen utfordrer regjeringen om Hasviks framtid
Stortingets President
Jeg tillater meg å stille følgende spørsmål til skriftlig besvarelse til Kommunal- og regionalministeren:
Hasvik er i en ekstremt vanskelig situasjon etter at fiskeindustrien, hjørnesteinsbedriftene i lokalsamfunnet, har vært stengt i ca 6 måneder, og HR-konsernet som eide bedriftene er begjært konkurs. Nå er også driften på leiebasis i Brevikbotn stoppet opp. Hva vil Regjeringen gjøre for å forhindre fraflytting fra Hasvik? Hvilke tiltak - for eksempel gjennom SND - vil regjeringa iverksette for å få Hasvik kommunen på fote igjen? Vil regjeringa gi Hasvik omstillingsstatus?
Odd Roger Enoksen
