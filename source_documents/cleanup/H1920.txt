
Mandag 14. september 1992
Aud-Inger Aure (KrFK) og Valgerd Svarstad Haugland (KrF) om likestillingsmeldingen:
UHELDIG Å KVOTERE INN MENN NÅ
Det er mange positive signaler i regjeringens melding om likestilling, men det er betenkelig å foreslå kvotering av menn i omsorgsyrker i en tid med høy arbeids-ledighet. Det sier Aud-Inger Aure og Valgerd Svarstad Haugland, som er henholdsvis leder i Kristelig Folkepartis Kvinner og nestleder i Kristelig Folkeparti.
Aure og Svarstad Haugland synes det er underlig at en kvinnelig statsråd i Barne- og Familiedepartementet legger fram et slikt forslag, som helt opplagt vil ramme kvinnelige arbeidssøkere sterkt.
-I prinsippet er vi for at det skal bli flere menn i omsorgsyrkene, men vi tror ikke dette er noe heldig tidspunkt å komme med et slikt forslag på. Mange av arbeidstakerne i de såkalte omsorgsyrkene i helse- og sosialsektoren, og innen barnehagesektoren fører allerede en tøff kamp for å få klare yrkesmessige og hjemlige forpliktelser, og mange vil oppleve dette forslaget som et forterket press på deres situasjon, sier Aure og Svarstad Haugland.
