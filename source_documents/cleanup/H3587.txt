
20.12.99
Erik Solheim, utenrikspolitisk talsmann i SV:
Sosialistisk Venstrepartis Pressetjeneste
- Norge må ikke åpne for våpensalg til Tyrkia
- Norge må ikke åpne for våpensalg til Tyrkia nå. Regjeringen må avvente våpensalg til menneskerettigheter er grunnleggende forbedret i Tyrkia, sier Erik Solheim, SVs utenrikspolitiske talsmann.
- Det norske regimet for våpensalg forbyr salg til stater som er i krig eller hvor krig truer. Det er klart at Tyrkia kommer inn under dette. Bare for kort tid siden gikk landet inn i Nord-Irak med militære styrker.
- Situasjonen for menneskerettigheter i Tyrkia er fortsatt svært usikker.Selv om det har vært en viss forbedring i det siste, er det grunn til å tro at de tyrkiske væpnede styrker blir benyttet til handlinger som bryter menneske- rettighetene. Kurderne får ikke ivaretatt sine grunnleggende rettigheter, avslutter Solheim.
