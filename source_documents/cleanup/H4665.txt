
26. november 1999
Inger Lise Husøy
Bjørvika må prioriteres
- Regjeringen må prioritere Bjørvikatunellen når den nasjonale veiplanen legges fram for Stortinget , sier Oslo-representant Inger Lise Husøy i sitt innlegg i finansdebatten i Stortinget i dag. Hun viste til at fagetatene ikke vil bruke fem øre av statlige veipenger til senketunell i Bjørvika slik det kommer fram i etatenes forslag til Nasjonal Transportplan. Dette er et brudd med et enstemmig stortingsvedtak, sier Husøy.
- Behovet for Bjørvikatunellen må også ses i lys av at det antas at 420 mennesker dør i Oslo årlig på grunn av svevestøv, mener Husøy og viser til at tunellen vil redusere utslipp av bileksos.
- Oslo kommune har gjort jobben sin . Nå gjenstår det bare at Regjeringen følger opp, sier Husøy som advarer mot unødvendige forsinkelser for bygging av nytt operahus.
