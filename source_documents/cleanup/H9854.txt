
Stortinget,27.januar 2006
Venstres stortingsgruppe, v/ stortingsrepresentant Odd Einar Dørum
Uklok avgjørelse om friskoler
- Venstre ber Djupedal om å snu i friskolesaken
HSHs undersøkelse om friskoler viser at Djupedal og regjeringens avgjørelse om å strupe friskolene var uklok og fattet på et alt for tynt faglig grunnlag. Regjeringens reversering er et anslag mot mangfold og variasjon i utdanningstilbudet, sier Venstres Odd Einar Dørum..
- Når så mange som 71 % av de som ble spurt og 57 % av SVs egne velgere er uenig med regjeringens avgjørelse om å stoppe 40 godkjente friskoler, viser dette at Djuepdal ikke bare er i utakt med folket, men også med et flertall av SVs velgere, sier Dørum
- Undersøkelsen viser også at avgjørelsen ble tatt på et svært tynt faglig grunnlag med lite dokumentasjon omkring friskoler og hvem som velger slike alternativer. Men det er fortsatt ikke for sent for Djupedal å reversere sitt tidligere reversingsvedtak, avslutter Venstres Dørum som oppfordrer regjeringen til å snu i friskolesaken.
