
1.6.01
Magnhild Meltveit Kleppa,
Pressemelding fra
UNGDOM MÅ FÅ ET EGET SND
Ungdom trenger et eget SND (Statens nærings - og distriktsutviklingsfond) for å få satt sine bedriftsideer ut i livet. Det er for vanskelig for ungdom å nå inn i dagens SND, fordi ungdom har en annen og mer ubyråkratisk måte å jobbe på. Jeg foreslår derfor i forbindelse med behandlingen av stortingsmeldinga om distriktspolitikken at det skal opprettes et eget Ungdommens SND, sier Magnhild Meltveit Kleppa fra Senterpartiet.
Ungdom er kreative og har gode ideer som kan gi arbeidsplasser. Problemet er at mange gir opp fordi de møter et system som ikke jobber og tenker på samme måte som ungdom gjør. Et Ungdommens SND må tilpasses ungdoms behov, blant annet gjennom mindre tøffe krav om egenkapital og et redusert skjemavelde.
Ungdommens SND må ha egne penger til disposisjon, og ungdom må selv være med å utforme sitt SND og påvirke hvordan pengene skal brukes.
Et eget SND for ungdom vil bli særlig viktig for utviklinga av IT-næringa i landet. I denne næringen er det de unge som dominerer, og mange trenger litt hjelp i en startfase. Jeg håper at de andre partiene vil støtte forslaget om et eget Ungdommens SND nå dette skal stemmes over i Stortinget, sier Meltveit Kleppa.
