
Stortinget, 16. april 1999
FREMSKRITTSPARTIETS
STORTINGSGRUPPE
Fra Stortingsrepresentant Ursula Evje, Fremskrittspartiets utdanningspolitiske talsmann
LÆRERASSISTENTER MÅ FÅ MULIGHET
TIL Å FÅ DOKUMENTERT SIN REALKOMPETANSE !
- Ufaglærte lærere må få mulighet til gjennom en forkortet utdanning og ved dokumentasjon av realkompetanse, forutsatt at de har videregående skole, å kunne få formell kompetanse som lærere, sier stortingsrepresentant Ursula Evje (FrP).
Fremskrittspartiet fremmet i Stortinget den 15/4 et forslag hvor Stortinget ba Regjeringen om å utarbeide og iverksette retningslinjer for et forkortet utdanningsløp basert på videregående skole og realkompetanse for å føre ufaglærte lærere og lærer/ skoleassistenter. - Forslaget viser at det er Fremskrittspartiet som tar lærermangelen på alvor og vi er meget glade for at forslaget fikk flertall, slik at noe kan gjøres med den akutte lærermangelen som vil bli enda større i tiden som kommer, sier Ursula Evje.
- I dag arbeider det svært mange meget høyt kvalifiserte mennesker i skolen, men de regnes som ufaglærte fordi de for eksempel mangler godkjent kurs i pedagogikk. Mange av disse har en lang erfaring som lærere, og da bør denne realkompetansen sammen med en viss tilleggsutdanning gi godkjent lærerutdanning. For eksempel er førskolelærene godkjent for å arbeide med 6-åringerne i første klasse, men de er ufaglærte assistenter når 6 åringene kommer opp i annen klasse. Disse bør få muligheten til å kunne få dokumentert den kompetansen som de har på dette området slik at de blir godkjent som allmennlærere.
- Dette forslaget vil bety et stort løft for å forbedre kvalitetssikringen i skolen, og vi er ser frem til å se de forslag som Regjeringen nå er bedt om å utarbeide om dette, sier Ursula Evje.
