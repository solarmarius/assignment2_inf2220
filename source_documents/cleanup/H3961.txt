
7.6.01
Magnhild Meltveit Kleppa,
Pressemelding fra
ARBEIDARPARTIET SVIKTAR DISTRIKTA
-Det er gledeleg at eit fleirtal i Kommunalkomiteen ber Regjeringa om å leggja fram ei vurdering av avstandskostnadene for næringslivet i distrikta, seier Magnhild Meltveit Kleppa frå Senterpartiet etter at distrikts- og regionalmeldinga vart avgitt i kveld. Kleppa er også godt fornøgd med at ho som saksordførar har fått eit fleirtal med på at Regjeringa skal vurdere eit eige program for utleigebustader i distrikta.
Fleirtalet i komiteen ber også Regjeringa om å bidra til utdanning av fleire positivtetsagentar og vil satse vidare på næringshagar. -Dette er positivt, på bakgrunn av at Arbeidarpartiet stemte mot både næringshagar og positivitetsagentar da sentrumsregjeringa føreslo dette, seier Meltveit Kleppa.
Meltveit Kleppa peikar elles på den store avstand det er mellom Arbeidarpartiets mål for distriktspolitikken og manglande oppfølging i praktisk politikk. Eit døme er at Senterpartiet føreslo ein plan for utlokalisering av statleg verksemd frå Oslo-området. Arbeiderpartiet og Framstegspartiet går imot. Dette er eit av fleire eksempel på at desse to partia ikkje er opptekne av ein sterkare innsats i distriktspolitikken.
Senterpartiet fremjar saman med Kristeleg Folkeparti og Sosialistisk Venstreparti ei rekke spanande forslag i samband med handsaminga av stortingsmeldinga. Mellom anna oppretting av ei eiga ungdomseining i SND, innføring av distriktspolitiske konsekvensanalysar og ein ny post på Kommunal- og regionaldepartementet sitt budsjett for utbygging av breiband i distrikta. Desse forslaga får dessverre ikkje fleirtal.
