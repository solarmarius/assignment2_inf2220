
10.06.04
Rød Valgallianse
Arbeidslivslovutvalget - RVs høringsuttalelse
I dag går fristen for å avgi høringsuttalelser til Arbeidslivslovutvalgets innstilling ut.
RVs syn er at dersom Stortinget vedtar nye lover i tråd med denne innstillingen vil dette bety en ytterligere maktforskyving til fordel for arbeidsgiversiden. Flertallet i Arbeidslivslovutvalget har blant annet foreslått å fjerne den viktige §58A, pkt 1, som kun tillater midlertidig ansettelse "når arbeidets karakter tilsier det og arbeidet atskiller seg fra det som normalt utføres i bedriften.Dersom §58A, pkt 1 fjernes har man samtidig akseptert at fast ansettelse ikke lenger skal være normalen i norsk arbeidsliv.
"En slik liberalisering vil kunne legge grunnlag for en utvikling av et todelt arbeidsmarked, med et B-lag av midlertidig ansatte som står svakere mht oppsigelsesvern og rettigheter. Dette er en utvikling vi allerede har i EU, og som videreutviklet i USA, der 20% av de ansatte er working poorsom lever på fattigdomgrensa til tross for at de har både to og tre jobber", sier Kari Celius som er leder i Faglig Utvalg i RV.
"Vi ser at en ny arbeidslivslov i tråd med innstillingen vil bety store og drastiske endringer i norsk arbeidsliv. Stortingsbehandlingen av innstillingen bør derfor utsettes til etter valget i 2005", mener Celius.
RV har levert sin høringsuttalelse til innstillingen. Våre merknader omhandler:
- Midlertidige ansettelser (innstillings forslag om å fjerne §58A)
- Stillingsvern
- Den foreslåtte delingen mellom såkalt "frivillig" og "pålagt" overtid
RVs høringsuttalelse kan leses her: www.rv.no http://www.rv.no/
