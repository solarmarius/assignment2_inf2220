
Dato:22. november 2000
FREMSKRITTSPARTIETS
STORTINGSGRUPPE
Fra stortingsrepresentant Thore A. Nistad (FrP)
Regjeringens samferdselspolitikk fører til økt arbeidsledighet i anleggsbransjen!
Fremskrittspartiets samferdselspolitiske talsmann, Thore A. Nistad, er svært skuffet over regjeringens kraftige nedprioritering av veisektoren, og viser til at Norge allerede i dag har et for dårlig utbygget veinett sammenlignet med andre europeiske land.
- Regjeringens budsjettforslag følger trenden fra foregående år, der samferdselssektoren har opplevd tilbakegang med den følge at nødvendig vedlikehold ikke blir utført, igangsatte anlegg drives urasjonelt, og nye anlegg ikke blir startet, sier Nistad. - Konsekvensene av denne politikken er at det nå er ca. 3000 ansatte i anleggsbransjen som enten  går på tomgang eller er ledige. Dersom det ikke Stortinget øker bevilgningene til veiformål for kommende år, vil en relativt stor andel av anleggsnæringens arbeidskraft og kompetanse gå tapt, fortsetter Nistad.
Thore A. Nistad påpeke videre at anleggsnæringen i stor grad er en distriktsnæring. At det er ledig kapasitet, og dermed vil det heller ikke bli press i økonomien om det tilføres økte bevilgninger til vedlikehold av eksisterende veinett og start av nye anlegg utover det som er foreslått av regjeringen. - Fremskrittspartiet mener behovet for veibygging og veivedlikehold er meget stort, og langt større enn det norske entreprenører har kapasitet til å påta seg neste år. En betydelig bedring av infrastrukturen i form av langt bedre veinett vil være en fornuftig langsiktig investering for Norge, sier Nistad.
- Fremskrittspartiet vil i tillegg til de ordinære veibevilgninger også bevilge midler over utenlandsbudsjettet som kan benyttes til kjøp av tjenester fra utenlandske entreprenører ved at disse benytter medbrakt arbeidskraft og utstyr, påpeker, sier Nistad. - Fremskrittspartiet ønsker en kraftig forbedring av veistandarden i Norge og vil derfor ta i bruk den ledige arbeidskapasiteten i anleggsnæringen, ved å øke bevilgningene på neste års statsbudsjett med totalt 3,7 milliarder kroner til veiformål, inkludert bevilgninger over utenlandsbudsjettet, avslutter Thore A. Nistad.
