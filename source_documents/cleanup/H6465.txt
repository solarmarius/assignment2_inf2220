
15.12.02
Venstre
Krig er alltid et onde
Venstres landsstyre mener at det alltid må være et mål å løse konflikter uten bruk av vold. Krig er et svært alvorlig virkemiddel for konfliktløsning, og må bare benyttes når det foreligger folkemord eller en alvorlig trussel mot internasjonal trygghet og alle andre virkemidler har feilet. Vi kan ikke se at dette i dag er situasjonen når det gjelder Irak. Sikkerhetsrådet må løpende vurdere Irak-situasjonen og virkemidler for å oppnå Sikkerhetsrådets resolusjoner.
Vi frykter også at en krig i Irak vil ramme sivilbefolkningen svært hardt. I følge den italienske hjelpeorganisasjonen BRU er rundt 20 millioner irakere i dag avhengige av internasjonal nødhelp for å overleve. Selv et kort avbrudd i denne hjelpen vil medføre en humanitær katastrofe.
