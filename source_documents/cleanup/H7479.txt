
12. august
Sosialistisk Venstreparti
Invitasjon til SVs valgkampåpning t/r Kastellet skole - 12. august kl. 11.30
Sosialistisk Venstreparti har i år valgt å legge sin sentrale valgkampåpning til Oslo. Under slagordet "Barn og unge først", vil vi fokusere på det vi mener er det viktigste for framtida;
Skole - miljø - rettferdighet
Oslo SV inviterer til trikketur fra Stortorvet til Kastellet skole. Her vil SVs byrådsrepresentant Kari Pahle presentere Oslos SVs program for kommunevalget hvor det naturligvis er behovet for en kraftig satsing på kollektivtrafikken i Oslo som vil være hovedsaken.
SVs sentrale valgkampåpning er på Kastellet skole: Kastellet skole er under bygging, og skal åpnes først neste høst. Det er en skole som Oslo SVs bystyregruppe og byrådslederkandidat Kari Pahle har tatt initiativ til og fått gjennomslag for. Det er en spennende, moderne forsøksskole og et ypperlig eksempel på en offentlig skole som er bygget for framtida.
SVs leder Kristin Halvorsen og nestleder Øystein Djupedal vil vise interessert presse rundt på området etter pressekonferansen.
Vel møtt!
Program for Sosialistisk Venstrepartis valgkampåpning:
11.30: SV-trikken går fra Stortorvet (fra sløyfen). NB! PRESIS AVGANG!
11.50: Ankomst Kastellet stoppsted med muligheter for evt. fotografering.
12.00: Kristin Halvorsen ønsker velkommen
12.05: Presentasjon av Kastellet skole ved arkitekt Henriette Salvesen
12.15: Pressekonferanse med Kristin Halvorsen, Øystein Djupedal m.fl.
Minibuss tilbake til sentrum.
