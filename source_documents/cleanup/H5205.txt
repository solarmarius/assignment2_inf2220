
9/10-01
Kosmo ny stortingspresident
Nylig avgåtte administrasjons- og arbeidsminister Jørgen Kosmo ble tirsdag valgt til ny stortingspresident. Han ble valgt med 156 stemmer. Sju stemte blankt. Høyres Inge Lønning ble ny visepresident, og her var det hele 35 representanter som stemte blankt. Som kjent hadde Carl I. Hagen håpet å bli president, men etter å ha uttrykt sin skuffelse fra Stortingets talerstol, oppfordret han sin stortingsgruppe til å stemme på Kosmo.
