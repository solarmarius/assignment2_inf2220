
pressemelding 15.6.01
HVEM KAN IVARETA DISTRIKTSOPPRØR OG EU-MOTSTAND?
- Rød Valgallianse er det partiet som er den klareste støtten til
distriktsopprøret i Norge, og vi er et konsekvent Nei til EU-parti, sier
partisekretær Finn Olav Rolijordet i en kommentar til dagens meningsmåling
fra Opinion der det ser ut til at Senterpartiet faller ut av Stortinget.
- En stemme til RV er en garanti for at de synspunktene Enoksen er redd
skal bli borte, vil bli tatt godt vare på.
De store endringene i valgmålingene gjør at vi står foran et spennende
Stortingsvalg. SP-leder Roger Enoksen er bekymret for at Distrikts-Norge
vil miste sitt talerør dersom Senterpartiet faller ut av Stortinget.
"Målingen er en svært dårlig nyhet for alle som er opptatt av at Norge skal
ha levende bygder og stå utenfor Den europeiske unionen," sier han til
Aftenposten.
Rød Valgallianse synes også det er synd om Senterpartiet forsvinner fra
Stortinget, men i følge meningsmålingen er RV inne med to representanter.
