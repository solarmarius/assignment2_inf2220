
Vedtatt på Venstres landsstyremøte, Oslo 5. mars 2006
Venstres landsstyre
Frys støtten til Ugandas regjering
Venstres landsstyre er bekymret for den politiske utviklingen i hovedsamarbeidslandet Uganda, og mener Norge må fryse hele budsjettstøtten til Musewenis regjering.
Uganda er fortsatt ett av Norges syv hovedsamarbeidsland, til tross for at budsjettstøtten ble redusert med 25 mill kr i 2005 på grunn av den negative politiske utviklingen.
Under hele Mussewenis 20 år lange presidentperiode har sivilbefolkningen i Nord-Uganda lidd under den blodige borgekrigen mellom Herrens Motstandshær (Lord's Resistance Army, LRA) og Ugandas regjeringsstyrker. En halv million mennesker er drept så langt i konflikten, og rundt 1,7 millioner mennesker, 80 prosent av befolkningen i nord, er drevet på flukt fra sine hjem. Herrens Motstandshær fører en bestialsk krig hvor barn kidnappes og tvinges i kamp mot sin egen befolkning, men også regjeringens styrker begår omfattende overgrep mot sivilbefolkningen.
Venstres landsstyre mener det er tydelig at Museweni mangler vilje og evne til å få slutt på det FN har karakterisert som en av verdens mest oversette humanitære katastrofer.
I tillegg har Mussewni over lang tid vært involvert i konflikten i den Demokratiske Republikken Kongo. Krigen har til nå kostet 3,9 millioner mennesker livet - den mest dødelige i verden de siste 60 årene. Uganda har nå trukket seg ut av Kongo, men ugandiske militsgrupper er stadig i konflikt på den kongolesiske siden, og sikkerhetssituasjonen mellom landene er spent. I følge en Amnesty-rapport fra 2005, har ugandiske militære myndigheter gjentatte ganger forsynte væpnede opposisjonsgrupper i DRK med våpen, ammunisjon og annen militær bistand.
Venstre mener Norge ikke lenger kan unnskylde Museweni, fordi han en gang bar håp som en moderne, demokratisk statsleder. Han viser manglende evne til å rydde opp i landets korrupsjonsproblemer, som også er til stede i hans nærmeste krets. I fjor endret han grunnloven slik at det ikke lenger er begrensninger for hvor mange perioder en president kan sitte. Til tross for at det er innført flerpartivalg i Uganda, ble det lagt omfattende hindringer for opposisjonen ved det nylig avholdte valget.
Venstre er bekymret for utviklingen, og mener det nå er nødvendig å fryse norsk budsjettstøtte til Museweni gir forsikringer om at ugandiske myndigheter søker en fredelig løsning på sine sikkerhetsproblemer
