
Onsdag 13. oktober arrangerte Bioteknologinemda et seminar i Oslo med temaet "Genteknologi i et nord-sør perspektiv".
Dette temaet trenger informasjon som viser at seminaret holdes på feil grunnlag. Vi mener det nå er nok kunnskap tilgjengelig til at Norge bør vedta en strengere lovgivningen om Genmodifisert mat. Dessuten belyser vi situasjon med at den nåværende lovgivning ennå ikke har fått forskrifter og at vi derfor utsettes for GM helt unødvendig pga av manglende handlekraft fra regjeringen. Undersøkelser viser at nærmere 90% av Norge s befolkning er mer eller mindre skeptiske til genmodifisert mat og medisiner. Å si at vi trenger genmodifisert mat for å klare å mette befolkningen i U-land, er genteknologiens siste og snart eneste unnskyldning.
"The City" har vendt seg mot 'Frankenstein mat', med en advarsel fra en ledende investeringsbank om at genmodifiserte (GM) avlinger ikke har noen framtid. Deutche Bank har laget en rapport for investorer hvor de rådes til å styre unna selskaper assosiert med GM-avlinger.
Den innflytelsesrike rapporten er et tungt slag mot en enormt kraftfull industri som tidligere har forsøkt å styre regjeringer og forbrukere til å akseptere en fordervet teknologi. Bankens rapport konkluderer ganske enkelt at "genmodifiserte organismer er døde", fordi forbrukerne er mistenkelige angående deres innvirkning på helsen og miljøet. Den advarer at bønder som dyrker GM-avlinger vil tape penger, at aksjeverdien på GM-selskaper vil kollapse og at matprodusenter ikke vil risikere å bruke slike ingredienser. Rapporten innrømmer at avlinger som ikke er genmodifiserte selges til en høyere pris en tilsvarende genmodifiserte, noe som vil oppmuntre bøndene til å styre unna denne teknologien. Genmodifiserte ingredienser finnes i dag i alt fra brus, med GM maissirup, til salater med GM soyaoljedressing. Men rapporten advarer at dette kan være i ferd med å forandre seg; "Kanskje vi ikke helt innser det, men genmodifiserte organismer har krysset en linje. I dag har begrepet genmodifisert blitt en belastning. Vi forutsier at GM vil bli oppfattet som paria." Bioteknologi-selskaper og bønder som dyrker GM-avlinger kan risikere å ende opp i dyre og langvarige rettssaker og 'et legalt rot' dersom deres pollen forurenser naboens marker, sier rapporten.
Flere partier arbeider nå sammen for å forbedre situasjonen i Norge og den manglende merkingen av produkter i norske butikker:
(Miljøpartiet De Grønne v/ Nasjonal talskvinne Lisa Frøysland, Rød Valgallianse v/ Partisekretær Rolijordet og Naturlovpartiet v/ Fylkesleder Bjørn Olav Granli)
