
Senterpartiets leder Åslaug Haga
MENINGSMÅLINGER ER IKKE VALG!
4 måneder før valget i 2003 kommenterte jeg meningsmålinger som var dårligere enn dagens Opinionmåling, men vi fikk 8 % oppslutning ved valget. Det viser at meningsmålinger ikke er valg. Samtidig er dagens måling et varsko om at det kreves hardt arbeid fra Senterpartiets side i månedene framover, sier Senterpartiets leder Åslaug Haga.
Mandatberegningen i dagens måling holder ikke. Dette innrømmer også Aftenposten i sine kommentarer, men unnslår seg likevel ikke fra å bruke en overskrift hvor det hevdes at Senterpartiet er ute av Stortinget. Opinions beregninger tar utgangspunkt i en lik tilbakegang i alle fylker . Dette er sjølsagt ikke riktig. -Vi vet at partienes styrke er ulik i de forskjellige fylkene, sier valgforsker Bernt Aardal til Aftenposten.
Dårlige målinger er aldri hyggelige, men vi må ikke la oss frustrere av dem. Energien må brukes til å slåss enda sterkere for våre hjertesaker. Alle våre krefter skal bruke til å skape framtidstro og optimisme i hele landet, avslutter Åslaug Haga i sin kommentar til dagens meningsmåling i Aftenposten.
