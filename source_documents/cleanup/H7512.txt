
Asker 8.-10. august 2003
Uttalelse fra landsstyret i Senterkvinnene
Tiltak mot ny kraftkrise nå!
Olje- og energiministeren gir inntrykk av å skyve alle problemene knyttet til de høye strømprisene foran seg, og har svært få strakstiltak for å møte en ny strømkrise. Senterkvinnene mener det må settes i verk tiltak straks slik at strømprisene ikke blir like høye neste vinter som de var i fjor. Strøm er en nødvendighetsartikkel og et velferdsgode som alle må kunne kjøpe til en overkommelig pris.
Hva gjør statsråden med alle de gode innspillene han har fått? På skriftlig spørsmål fra Senterpartiet om aktuelle hurtigvirkende tiltak, svarte Statsråden 30. juni at de fleste tiltaka i denne sektoren har et langsiktig perspektiv. Dette er likevel ikke godt nok når forbrukerne trenger raske tiltak.
Omlegging til andre energikilder, utbygging av mer kraft mv. tar sjølsagt tid. Forslaget Senterpartiet fremma om minstekrav til magasinfylling, skiller seg fra flere av de andre innspillene. For dette forslaget er en systemforbedring. Det er et langsiktig tiltak - som kan gjennomføres raskt - hvis det bare er politisk vilje til det. Et slikt krav kan for eksempel kombineres med en kompensasjon til kraftprodusentene.
Senterkvinnene ønsker også fortgang i arbeidet med:
topris på strøm
forenkling av regelverket og kompetansesentre for å bygge mikro- og minikraftverk
opprustning av ledningsnettet
økt satsing på alternativ energi
tiltak som opprettholder interessen for alternativ energi i næringslivet når bedriftene blir fritatt for elavgift fra nyttår
