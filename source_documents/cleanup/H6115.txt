
05.08.02
Arbeiderpartiet
Hva mener Regjeringen
Næringsminister Ansgar Gabrielsen fra Høyre sa til Dagbladet søndag 4. august 2002 at det kan bygges mer i den norske strandsonen uten at det får konsekvenser for miljøet og friluftslivet. - Vi skal ha en meget streng praktisering når det gjelder bygging i 100 metersonen, sier miljøvernminister Børge Brende fra Høyre til Dagbladet mandag. På lederplass samme dag peker Dagbladet på at flere av regjeringens eller regjeringspartienes talspersoner den siste tida har kommet med sprikende uttalelser i flere saker. - Bondevik ynder å kalle sin regjering for samarbeidsregjeringen, men for tida er det høyst uklart hvem som koordinerer arbeidet, skriver avisa. Stortingsrepresentant Sylvia Brustad krever at Regjeringen avklarer sitt standpunkt til bygging i strandsonen.
Næringsminister Ansgar Gabrielsen fra Høyre sa til Dagbladet søndag at det kan bygges mer i den norske strandsonen uten at det får konsekvenser for miljøet og friluftslivet. - Vi skal ha en meget streng praktisering når det gjelder bygging i 100 metersonen, sier miljøvernminister Børge Brende fra Høyre til Dagbladet mandag. På lederplass samme dag peker Dagbladet på at flere av regjeringens eller regjeringspartienes talspersoner den siste tida har kommet med sprikende uttalelser i flere saker. - Bondevik ynder å kalle sin regjering for samarbeidsregjeringen, men for tida er det høyst uklart hvem som koordinerer arbeidet, skriver avisa. Stortingsrepresentant Sylvia Brustad krever at Regjeringen avklarer sitt standpunkt til bygging i strandsonen.
Arbeiderpartiet vil øke allmennhetens mulighet til fri ferdsel langs strandsonen, ikke redusere den.
Den liberale dispensasjonspraksisen for 100 metersbeltet langs kysten, har ført til at flere tidligere attraktive friluftsområder er gjort utilgjengelige for allmennheten.
Da Stortinget i vår behandlet Friluftsmeldingen foreslo Arbeiderpartiet og SV at Stortinget skulle be Regjeringen melde tilbake til Stortinget om erfaringene med de gjeldene retningslinjer for dispensasjonspraksis i 100 metersonen og foreslå nødvendige endringer i plan- og bygningsloven, og de foreslo endringer i friluftsloven angående 25 meterssonen, slik at alle kan ferdes fritt i strandsonen der det er mer enn 25 meter mellom middels høyvannstand og hytte eller hus. Flertallet gikk imot disse forslagene.
