
17. oktober 2003
Arbeiderpartiet
Krever tiltak mot ulikelønn
Arbeiderpartiets kvinnebevegelse krever nå rask og økt innsats mot ulik lønn for kvinner og menn. - Å få bukt med ulikelønnen krever mange tiltak, som vi ennå har til gode å se at regjeringen setter i verk, heter det i en uttalelse fra ledermøtet 17. oktober.
Her følger hele uttalelsen:
"Kvinner ligger nesten 100.000 kroner bak menn i gjennomsnittlig inntekt, og forskjellen har økt med 12.000 kroner fra 2001 til 2002. Dette viser at vi fremdeles har en lang vei å gå for å jevne ut inntektsforskjeller mellom kjønnene.
Å få bukt med ulikelønnen krever mange tiltak, som vi ennå har til gode å se at regjeringen setter i verk. Åpenhet om lønnsnivå må til, og lønnen må fastsettes på bakgrunn av objektive kriterier. Likestillingsloven må styrkes ytterligere, og ulike yrkesgrupper sammenlignes på tvers av sektorene.
Arbeiderpartiets kvinnebevegelse krever nå økt innsats på dette området, raskt!"
