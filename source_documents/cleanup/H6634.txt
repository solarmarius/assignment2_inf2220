
26.09.02
Vegard Martinsen, (DLF)
Skuffende budsjettforslag fra Byrådet i Oslo
Det er svært negativt å se at Byrådets forslag til Budsjettet for 2003 blir økt med 1,5 milliard norske kroner sammenlignet med 2002 - dette er penger som blir tatt fra Oslos skattebetalere. sier leder i DLF Oslo, Fleming Dahl, i en kommenar til det nylig fremalgte budsjettforslag fra Byrådet i Oslo.
Det er meget skuffende å konstantere at Byrådet med Høyre i spissen ikke prioriterer nedbygging av det kommunale byråkrati. (Byråkratiet i Oslo kommune kan bygges kraftig ned på alle områder).
Det er også svært skuffende å konstantere at Oslos (kommunale) skattesatser ikke blir foreslått redusert til lovens minimum.
Videre er det svært skuffende å konstantere at Oslo Sporveier får økt bevilgning på tross av at OS ikke får lov å øke sine billettpriser. Prisen for å reise med OS er i dag billig, ca. kr. 10.- for de som benytter OS hver dag og ca. kr. 6 for studenter. Økt bevilgning (54 mill.) betyr generelt at skattebetalerne må betale mer for et dårligere kollektivtilbud (OS har varslet færre avganger). DLF mener at forbrukernes egne valg, dvs. markedet, må bestemme! Og kommunal veiutbygging er ikke nevnt.
Det er også skuffende å konstantere at Oslo-Kirken får økt bevilgning. Tro er ene og alene et privat anliggende, det er ikke et offentlig anliggende som skal finansieres av Oslos skattebetalere.
Det er dog positivt å konstantere at Byrådet prioriterer SKOLEN. Dannelse er "alfaω" for Norges fremtid (inkludert sikring av dine og mine fremtidige alderspensjoner). Osloskolen "råtner på rot" bokstavelig talt. Men DLF etterlyser kvalitetsøkning på den enkelte skole som grunnlag for økt bevilgning. På noe sikt er det dog andre løsninger som må til for å bedre norsk skole, og det er skuffende at Byrådet ikke sier noe om dette i sitt budsjettforslag.
Men dersom man leter lenge kan man også finne andre positive elementer: Det er gledelig å konstantere at Byrådet privatiserer utbygging av barnehager, ykehjemsplasser og bad, men DLF etterlyser ytterligere tiltak for konkurranseutsetting for 2003.
Så, alt i alt er det et meget skuffende budsjett.
