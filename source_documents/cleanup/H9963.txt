
Dato: 8. mars 2006
KrF
Viktig håndslag til religionsdialogen!
Dette er et svært positivt signal. Landets ulike råd for tro og livssyn har nå fått en klar oppfordring fra Kirkeministeren. Søk departementet om midler til trosdialogsprosjekter, slik at disse kan bli prioritert i tiden fremover, sier Lånke.
KrFs Ola T. Lånke spurte Kirkeminister Trond Giske i dagens spørretime om han vil gå inn for å styrke bevilgningen til religionsdialog på statsbudsjettet. Statsråden svarte at "hvis det kommer initiativ fra disse rådene og dialogforumene om at de trenger økt spillerom, skal vi selvsagt se på det." Dette er en klar oppfordring fra kirkeministeren som rådene for tro og livssyn må merke seg, sier Lånke
KrF har vært kritisk til at regjeringen i budsjettet valgte å kutte i støtten til ulike prosjekter for religiøs dialog. Statsråd Giske sa seg enig med Lånke i at det er trossamfunnene selv som skal drive dialogen, Regjeringens rolle er å legge til rette for det.
Norge er et flerreligiøst samfunn og debatten rundt Muhammed-tegningene har vist at det er viktig å bygge gode relasjoner og dialoger mellom ulike religiøse retninger, sier Lånke.
