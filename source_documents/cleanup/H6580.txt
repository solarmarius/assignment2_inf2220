
14.05.02
Vegard Martinsen, (DLF)
Brosjyrer mot barbari!
Kan man avskaffe barbari ved å dele ut brosjyrer? Vår regjering tror åpenbart dette.
Regjeringens nye handlingsplanen mot omskjæring består for det meste av informasjonjstiltak - brosjyrer, dikt, sanger, filmer, møter og konferanser. Kadra, som har tatt opp kampen mot omskjæring, kommenterte dette slik på TV2s nyhetssending igår: "[tiltaksplanen inneholder] veldig mye drøfting og dialoger og snakk og sånn, og det er veldig greit, men blant annet det med at imamene skal ha en plikt til å melde fra om omskjæring - hvorvidt de vil gjøre det vet jeg ikke".
Omskjæring er en barbarisk skikk, og kan best sammenligmes med livslang tortur. De som ønsker at jenter skal utsettes for dette, og de som foretar slike inngrep, er usiviliserte barbarer, og de bør settes i fengsel, lenge.
Regjeringens nye handlingsplane kommer til å ha svært liten effekt - fortsatt vil norske jenter kunne bli sendt til utlandet for å bli utsatt for dette, uten at gjerningsmennene blir straffet. (I de syv årene vi har hatt en lov mot omskjæring er ingen blitt tiltalt eller dømt etter denne loven.)
DLF ønsker at de som utsetter jenter for slik skal straffes strengt. Og de som utsetter jentene for dette er deres nærmeste familie, og praktisk talt alltid jentas far. Vi vil ikke synes at det er urimelig at dersom en norsk jente blir utsatt for omskjæring, så bør hennes settes i fengsel i f.eks. 15 år. (Den som utfører inngrepet burde også straffes, men inngrepene skjer sjelden i Norge. )
Barbari kan ikke stanses med brosjyrer og diktopplesninger, slik regjeringen i sin grenseløse naivitet tror, barbarer er uimottagelige for alle former for argumentasjon og fornuft, barbarer må kun uskadeliggjøres. Og å sette dem i fengsel er den eneste løsningen.
