
19.06.03
Stortingsrepresentant Øyvind Vaksdal (FrP)
Stortinget nedprioriterer Naturgass
I Revidert statsbudsjett legger Stortinget overraskende opp til å redusere bevilgningene til bygging av infrastruktur for Naturgass med over 70 prosent. Fremskrittspartiet står alene mot kuttet, og er skuffet og forundret over at Arbeiderpartiet svikter sitt tidligere standpunkt om Naturgass.
- Forslaget medfører en ytterligere trenering for bruk av Naturgass i Norge. Dette er nok et nederlag for industrien i Norge, uttaler Øyvind Vaksdal, energipolitisk talsmann i Fremskrittspartiet.
Vaksdal mener Stortingsflertallet mangler langsiktig fokus på mulighetene rundt bruk av Naturgass. I statsbudsjettet i fjor høst kjempet Fremskrittspartiet gjennom en nær dobling av bevilgningene. Et halvt år senere vedtar de øvrige partiene ett enda større kutt.
- Jeg er spesielt skuffet over at Arbeiderpartiet viser så stor forskjell på liv og lære, konstaterer Vaksdal oppgitt.
