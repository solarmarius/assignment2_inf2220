
Tirsdag 10. oktober 1995
KrF-leder Valgerd Svarstad Haugland i Vest-Agder KrF:
FORSLAGET TIL STATSBUDJETT - ET GODT UTGANGSPUNKT FOR DIALOG
Regjeringens forslag til statsbudsjett er et godt utgangspunkt for dialog, men profilen må skjerpes på flere av områdene. Det gjelder blant annet helsepolitikken, familie-politikken og miljøpolitikken. I et overskuddsbudsjett er disse områdene kommet for dårlig ut. Det sa Kristelig Folkepartis leder Valgerd Svarstad Haugland på valgfesten til Vest-Agder KrF i Søgne tirsdag kveld.
KrF-lederen minnet om at det bare er noen uker siden årets valgkamp ble avsluttet, en valgkamp der "alle" var enige om at det må satses mer på helsevesenet og eldreomsorgen. -Skal eneromsutbyggingen få den nødvendige drahjelpen, må Stortinget legge inn mer penger i dette enn regjeringen har foreslått, sa hun.
Svarstad Haugland uttalte seg også kritisk til at regjeringen foreslår å redusere bevilgningene til abortrådgivningsorganet AAN med én million, og at man vil redusere engangsstøtten til foreldre som adopterer barn fra utlandet med 10.000 kroner.
-Dersom man ønsker å redusere aborttallene, som alle ønsker, er ikke nedskjæring i rådgivningstilbudet veien å gå. Når det gjelder nedskjæringen på adopsjonsstøtten, gir den en bagatellmessig innsparing på statsbudsjettet, mens det vil være svært følbart for de familiene det gjelder. I det hele tatt er det barnefamiliene som er blitt dette budsjettets tapere, sa Svarstad Haugland, og viste til regjeringen ikke vil regulere verken vil regulere barnetrygden eller husbankrenten.
-Da sier det seg selv hvem det blir som må dra det tyngste lasset. Her fører regjeringen en "stø kurs"-politikk som det er liten grunn til å være stolt over. Regjeringen gir også et dårlig signal når den ikke vil øke avgiftene på lukusforbruk som alkohol og tobakk. Å argumentere med frykten for handelslekkasje til Sverige, er å gi etter for mytedannelser som handelsnæringen har stått for, sa Svarstad Haugland, og la til at hun ikke kunne se at regjeringen følger opp den bevilgningen på seks millioner til forebyggende edruskapsarbeid som kom på plass under arbeidet med Revidert Nasjonalbudsjett tidligere i år.
-Når det gjelder bevilgningene til Evangeliesentrene og andre kristne rusmiddel-institusjoner, og til de private skolene, ser det ut som regjeringen har forstått at man ikke lenger kan "leke" med KrF i disse sakene, sa Valgerd Svarstad Haugland under valgfesten til Vest-Agder KrF i Søgne tirsdag kveld (KrF-Press/NPE).
