
26. juni 2002
Kristelig Folkeparti
Stortingsrepresentant Magne Aarøen, Sosialkomiteen
Bondevik og Arbeidarpartiet gav det same til pensjonistane
Stortingsrepresentant Bjarne Håkon Hansen, Ap, skriv i eit lesarinnlegg , at "Bondevik gir for lite til pensjonistane". Til det er å legge til. Etter å ha gått den vanlege runden med å tildele regjeringa nokre verbale spark, røysta Hansen og heile Ap for Samarbeidsregjeringa og Bondevik sitt tilbod til pensjonistane med eit tillegg på 5,2 %. Han godtok med det at Samarbeidsregjeringa sitt tilbod var "minst på høgd med" lønsutviklinga elles i samfunnet. Elles ville han vel ikkje røysta for det?
Under debatten i Stortinget kom det fram at det er høgst uklart kva berekning som skal ligge til grunn når ein skal rekne ut ein auke i trygda. Ap og regjeringspartia var difor samde om at dette må regjeringa greie ut slik at ein kan ha eit uomtvista likt utgangspunkt for drøfting av trygdeoppgjeret.
Det er også viktig at dei som fører tingingane for pensjonistane fullfører tingingane med staten og ikkje bryt med ein gong slik tilfelle var i år. Hadde dei fullført tingingane ville dei i alle fall ikkje fått mindre enn dei no fekk.
