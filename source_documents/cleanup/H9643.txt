
- Sametingsvalget 2005
Venstres ideologi
Venstre er et sosialliberalt parti som bygger sin politikk på kristne og humanistiske prinsipper.
Respekten for enkeltmennesket og ansvar for hverandre, er partiets grunntanke.
Venstre ønsker et samfunn preget av toleranse, rettferdighet og likeverd - et samfunn tuftet på nestekjærlighet, omsorg og respekt for hverandre uavhengig av bakgrunn, kultur og status i samfunnet.
Karasjok Venstres program
Karasjok Venstres program
Samenes eksistens- og kulturgrunnlag er basert på enlevende og bærekraftig natur. Ressursforvaltning må derfor være ett av Sametingets hovedarbeidsområder.
Med Venstre i Sametinget vil vi jobbe videre for å:
 styrke samisk språk og kultur
 utvikle Sametingets samarbeid med sametingene i Sverige og Finland, samt samene i Russland og med andre urbefolkninger
Næringsliv og sysselsetting:
Venstre vil:
 ha et variert og konkurransedyktig næringsliv i harmoni med natur, miljø og samisk tradisjon
 prioritere utvikling av primærnæringene reindrift, jordbruk, utmarksnæringer, duodji og kombinasjonsnæringer
 at foredling, produktutvikling og markedsføring av naturresursene må skje lokalt
 støtte kulturbasert reiselivssatsing med respekt for naturen
 ha økt etablering av småindustri og servicenæring
 bidra til at flere ungdommer satser på jordbruk
 tilpasse og forenkle regelverket slik at flere kan drive med utmarksnæring
Skole og utdanning:
Skole, helse og kultur må sees i en forebyggende helhetssammenheng. Venstre vil bidra til et utdanningstilbud som videreutvikler det samiske samfunnet. Barn og ungdom er vår framtid og en viktig ressurs.
Venstre vil:
 at De samiske videregående skolene skal administreres av Sametinget og Staten skal ha det økonomiske ansvaret
 at det etableres botilbud for borteboende skoleelever/studenter
 Samisk høgskoles status styrkes og at fagtilbudet på Samisk høgskole utvides, med bl.a naturressursbruk som eget studie
 styrke arbeidet med utvikling av samiske læremidler
 at skolene skal fremme tospråklighet forståelse på alle utdanningsnivåer.
 at De samiske videregående skolene må bli lokale ressurs- og kompetansesentre for all opplæring og utdanning på videregåendeskole nivå
 gi voksenopplæringstilbud for alle i samisk språk og kultur
Helse og sosial
Venstre vil:
 at tolketjenesten blir en selvfølgelighet ved alle helseinstitusjoner i de enkelte kommunene i nord
 ha stipend til helsepersonell som ønsker å studere samisk språk og kulturforståelse
 at samiske studenter tilbys eget stipend for utdannelse der det er mangel på fagpersoner
 at eldre gis en verdig alderdom
 styrke og støtte opp om idrettsarbeidet for barn og ungdom
 at samisk helse- og sosialplan realiseres
Kultur, duodji, kunst og idrett
Samisk kultur er mangfoldig og levende kultur som vi med stolthet skal bidra til å vokse og utvikle seg.
Venstre vil:
 realisere en samisk kunsthøgskole
 at det opprettes egne støtteordninger for samiske kunstnere
 at det etableres et nettverk for salg av samiske produkter, kunst og brukskunst.
Offentlig service
Sametingets administrasjon skal tjene innbyggerne i de samiske områdene. Et hovedmål er å gjøre forvaltningen mer effektiv og rasjonell, og at Sametingets gjøremål når ut til folket.
Venstre vil:
 styrke samisk språk i offentlig forvaltning og i rettsvesenet
Natur og miljø
De samiske områdene har et biologisk mangfold som ikke kan måles i penger. Ressursutnytting må være tilpasset vekstvilkår og den økologiske balansen i naturen.
 ved inngrep i naturgrunnlaget skal konsekvenser og ringvirkninger for natur og miljø utredes.
