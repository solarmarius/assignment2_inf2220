
22.01.03
Ingebrigt S. Sørfonn, (KrF)
Langsiktig politikk bidrar til rentenedgang!
- Regjeringen har en langsiktig finanspolitikk, og langsiktig tenkning sammen med et stramt budsjett har gitt resultater! Dagens rentenedgang er en god nyhet, særlig for småbarnsfamilier, arbeidsplasser og kommuner. Dette sier finanspolitisk talsmann i KrF, Ingebrigt S. Sørfonn.
- Også andre forhold, både nasjonalt og internasjonalt, påvirker norsk rentenivå. Likevel er regjeringens langsiktige økonomiske tenkning et viktig element som har bidratt til at vi nå opplever en rentenedsettelse, sier Sørfonn.
Mange kritiserer regjeringens økonomiske politikk og ønsker å øke bruke mer penger over statsbudsjettet. Men noe av det som betyr mest for folks personlige økonomi, for arbeidsplasser og for kommuneøkonomien, er rentenivået. Dagens rentenedgang viser at en stram finanspolitikk gir resultater. Dette sier Ingebrigt S. Sørfonn i KrF.
