
Fredag 18.august
Stortingsrepresentant Are Nss (KrF):
Helsevesenet trenger pasientbehandlere, ikke saksbehandlere
-Helse- og forsvarspolitikken har en fellesnevner; det er bedre å forebygge enn å behandle. Men ikke alle er villige til å følge opp kunnskapen om hva forebyggende helsearbeid kan utrette. Rusgift- og tobakkindustrien har mektige støttespillere, også blant politikerne. Det sa Kristelig Folkepartis talsmann Are Næss under Nordland KrFs valgkampåpning i Narvik 18. august.
Næss, som er eneste lege på Stortinget, er spesialist i indremedisin og infeksjonssykdommer, og er "i det sivile" professor ved Haukeland sykehus. -Vi husker bløffen om at vin er sunt for hjertet, og vi har ikke glemt at tobakk er det landbruksproduktet som får de strste subsidiene pr. arealenhet av EU; 11 milliarder årlig, kommenterte Nss. -I tillegg til det forebyggende arbeidet blir den viktigste utfordringen for helsepolitikere og helsearbeidere fremover mot neste århundre
å forene de krav vi stiller til nrhet og kvalitet i helsevesenet. Det er en klar sammenheng mellom pasientvolum og behandlingskvalitet, og i henhold til en svensk underskelse må et sykehus ha et befolkningsgrunnlag på 100 000 for å
kunne gi et fullverdig tilbud. I Norge har vi 30 sykehus der befolkningsgrunnlaget er halvparten av dette - eller mindre. Samtidig stiller utviklingen i medisinsk teknologi nye krav til utstyr og behandlingsopplegg - noe som kan øke gapet mellom det medisinskteknisk mulige og det økonomisk mulige, sa KrFs stortingsrepresentant.
Are Næss frykter at vektlegging av pasientrettigheter og ventelistegarantier vil kunne redusere tilbudet for svake pasientgrupper.
-Dette vil skje dersom noen pasientgrupper får lovfestet rettigheter og garantier og de totale rammene ikke økes. Da må det nødvendigvis føre til et dårligere tilbud for andre. Dessuten fører alle slike papirbestemmelser til økt byråkrati, og enda større vridning av personell bort fra pasientrettet virksomhet.
Helsevesenet trenger flere pasientbehandlere, ikke flere saksbehandlere.
-Alle partier sier at de vil prioritere helsevesenet. Ved Stortingets budsjettbehandling for 1995 ville alle partier øke bevilgningene til sykehusene med 110 millioner kroner - unntatt Arbeiderpartiet. Ved salderingen av statsbudsjettet ble Arbeiderpartiet nødt til å godta en ytterligere økning med 400 millioner kroner som en del av budsjettforliket med KrF. Og i stortingsbehandlingen av Revidert nasjonalbudsjett ble det en påplusning på over 300 millioner kroner til sykehus og psykiatri. Heller ikke dette gikk Arbeiderpartiet inn for, påpekte Are Næss.
