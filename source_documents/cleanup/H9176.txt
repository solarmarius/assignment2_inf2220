
Stortinget, 26. april 2005
Sp
Landbruket treng inntektsvekst og stabilitet!
Dagens regjering med landbruksminister Sponheim og statssekretær Kongshaug i spissen, går høgt på banen og understreker stadig den positive utviklinga innanfor landbruket siste åra. Venstres Kongshaug tordnar mot Senterpartiets landbrukspolitikk, samstundes som han peiker på den gode landbrukspolitikken regjeringa fører.
Tall i frå budsjettnemnda for jordbruk, viser eit heilt anna bilde og ei heilt anna utvikling. Gjennomsnittsbonden på landsbasis fekk redusert årsinntekta si med 5000 kroner i 2004, medan mjølkebøndene på Nordvestlandet hadde eit inntektstap på om lag 8000 kroner.
Det blir stadig færre bruk, og prognosar viser at mellom 4600-5600 bruk vil bli borte dei neste to åra.
I Sem-erklæringa lovte regjeringa fylgjande:
"Legge til rette for at aktive utøvarar skal få ei inntektsutvikling på linje med andre grupper i samfunnet."
Realiteten er at bøndene har hatt ein betydeleg inntektssvikt! Inntektsgapet mellom bøndene og resten av samfunnet har auka med 30 000 kroner året i den tida Bondevik 2 - regjeringa har regjert. På 3 år har gjennomsnittsinntekta for eit årsverk i landbruket auka med 8500 kroner som er om lag 5,9 pst, medan lønsveksten for andre grupper er 38.360 kroner som tilsvarer om lag 12,4 pst! I mange kommuner i Møre og Romsdal, er landbruksnæringa heilt avgjerande for busetnad, verdiskaping og trivsel. Årleg verdiskaping i landbruket i fylket er på 3,9 mrd kroner. Over 10 000 arbeidsplassar er knytt til næringa, og landbruket står direkte for 5000 av desse arbeidsplassane. Bondeorganisasjonane har sett fram eit krav i samband med årets jordbruksforhandlinger som vil innebere ei inntektsauke på vel 16 000 kroner. Totalt tilsvarer dette "milliardsprekken" på Kristin Krohn Devolds forsvarsbudsjett! Dette er eit nøkternt krav i forhold til utviklinga, og vil på langt nær kompensere bøndenes etterslep frå dei 3 åra dagens regjering har regjert.
Senterpartiet støtter kravet frå bondeorganisasjonane.
Utfordringa går til regjeringspartia: Vil de halde løfta frå Sem-erklæringa?
