
13.12.2004
Det norske Arbeiderparti
Årsmøte i SAMAK 18. - 19. januar 2005
Arbeiderbevegelsens nordiske samarbeidskomite (SAMAK) har årsmøte på Sørmarka Kurs & Konferansesenter, Siggerud, Norge, 18. - 19. januar 2005.
Årsmøtet skal blant annet sette fokus på Nordens muligheter i en globalisert verden og på framtidens nordiske samarbeid.
Tirsdag 18. januar blir det generell politisk debatt som ledes av Göran Persson og debatt om Nordens muligheter i en globalisert verden som ledes av Jens Stoltenberg.
Onsdag 19. januar blir det debatt om framtidens nordiske samarbeid.
På årsmøtet overtar Jens Stoltenberg ledervervet i SAMAK fra Göran Persson.
I tillegg blir det ordinære årsmøtesaker.
Det blir avsuttende pressekonferanse onsdag 19. januar.
SAMAKs medlemmer er de sosialdemokratiske partier i Sverige, Norge, Finland, Island, Ålandsøyene, Færøyene, Grønland og Danmark, LO i Norge, Sverige og Danmark samt FFC, Finland og ASI, Island.
Ledere og andre framtredende representanter for disse vil være tilstede på årsmøtet.
Vi kommer tilbake med endelig kjøreplan og deltakerliste i begynnelsen av januar.
Journalister som skal delta på årsmøtet, bes melde seg på til:
Det norske Arbeiderparti
Tommy Skar
Informasjonssjef
E-post: xx>
De som melder seg på bes oppgi hvilke dager de skal delta og hvem de representerer. Alle som melder seg på, vil få tilsendt kjøreplan og deltakerliste samt annen relevant informasjon.
Journalister som ønsker å bo på Sørmarka Kurs & Konferansesenter under årsmøtet, kan ta direkte kontakt med bookingen på:
Telefon: +xx
E-post: xx
Ytterligere informasjon om årsmøtet kan gis av: SAMAKs generalsekretær Peter Palshøj, mobil + xx eller informasjonssjef Tommy Skar i Det norske Arbeiderparti, mobil + xx.
Ønsker du mer informasjon om SAMAK, finner du det her:

Vennlig hilsen
Det norske Arbeiderparti
Tommy Skar
Informasjonssjef
