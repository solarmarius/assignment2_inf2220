
Tirsdag 8. september 1992
Solveig Sollie (KrF) i Notodden:
FAMILIEVERNKONTOR I ØST-TELEMARK INNEN REKKEVIDDE
Realiseringen av ønsket om et familievernkontor i Notodden som kan betjene den øst-lige delen av Telemark fylke, bør nå være innen rekkevidde. Ikke minst har endring-ene i ekteskapsloven og barneloven aktualisert dette, og jeg vil oppfordre Notodden kommune til fortsatt å stå skikkelig på i denne saken. Det var utfordringen fra stor-tingsrepresentant Solveig Sollie (KrF) under et møte i Notodden tirsdag kveld. Hun viste til at ifølge Takle-utredningen trenger Telemark tre familivernkontorer, mens det idag bare har ett.
-I en tid med sterkt sosialt press fra flere kanter, er det viktig med et tilbud fra kvali-fiserte familirådgivere. Det er derfor mange gode argumenter for at Notodden nå bør få sitt familierådgivningskontor. Det samme gjelder Kvitseid. Det er ikke holdbart at Tele-mark fylke med familievernkontoret i Grenland bare skal ha en dekning på snaut 35 prosent når det gjelder dette. Det gjør fylket til et av de med dårligst dekning på denne viktige sektoren, sa den tidligere familieministeren under KrF-møtet i Notodden tirsdag kveld.
-Kan man dessuten få til et samarbeid over fylkesgrensen til Buskerud og Kongsberg, tror jeg Notoddens "sak" vil stå enda sterkere, sa hun, og viste til at såvel bispedømmeråd som helse- og sosialutvalget i fylket har anbefalt at Telemark får et familievernkontor lagt til Notodden.
