
9.3.2004
Sp
Ad. sikkerhetsopplæring for fiskere: Arbeiderpartiet må ta ansvar!
"Arbeiderpartiet må ta ansvar for det som nå skjer innenfor sikkerhetsopplæring for fiskere," uttaler stortingsrepresentant Eli Sollied Øveraas i en kommentar til at departementet nå vil si opp avtalen mellom Troms fylkeskommune og Kirke- og undervisningsdepartementet.
"Under budsjettbehandlingen høsten 2003, ble det fra Stortingets flertall uttalt at en ønsket at sikkerhetsopplæringen i sin nåværende form videreføres. Men budsjettforliket mellom Ap og regjeringspartiene medførte en sterk reduksjon i den statlige støtten, og dermed står hele sikkerhetsopplæringen for fiskere i fare.
Her trengs det mer penger, og Arbeiderpartiet har et stort ansvar for å bidra til at det blir bevilget ekstramidler i revidert nasjonalbudsjett," avslutter Sollied Øveraas.
