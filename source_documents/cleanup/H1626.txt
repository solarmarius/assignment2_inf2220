
24/11-2000
FREMSKRITTSPARTIETS
STORTINGSGRUPPE
fra Stortingsrepresentantene Thore A. Nistad og Christopher Stensaker, FrP
FrP VIL ØKE BEVILGNING TIL REDNINGS-SELSKAPET MED 15 MILLIONER KRONER!
Fremskrittspartiets stortingsrepresentanter Thore A. Nistad og Christopher Stensaker vil ved behandling av statsbudsjettet for neste år foreslå å øke bevilgningene til Redningsselskapet med 15 millioner kroner utover Regjeringens forslag.
- Redningsselskapet gjør en fantastisk innsats langs vår værharde kyst, og uten denne innsatsen ville nok mange liv og fartøyer gått tapt, sier Nistad og Stensaker.
- Med den økningen vi ser i båttrafikken både når det gjelder næringsvirksomhet og fritidsbruk, er det svært viktig at Redningsselskapet gis bevilgninger som muliggjør at aktiviteten kan holdes oppe, sier Nistad og Stensaker.
Nistad og Stensaker påpeker avslutningsvis at en slik ekstrabevilgning vil være helt avgjørende for å unngå at 6 båter legges i opplag i 2001.
