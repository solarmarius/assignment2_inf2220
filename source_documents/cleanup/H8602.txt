
Stortinget, 12. juni 2003
Trine Skei Grande, parlamentarisk leder i Venstre
God avtale sikrer kultur og billigere skolebøker
- Den nye bokavtalen mellom forleggere og bokhandlere sikrer norsk kultur og litteratur til hele landet, samtidig som vi får fri omsetning på skolebøker og dermed billigere bøker til elever i videregående. Dette er en god avtale, sier Skei Grande.
- Den nye bokbransjeavtalen er i tråd med Venstres program. Dette vil sikre fastpris på skjønnlitteratur for å sikre et bredt utvalg og forhindre at den smale litteraturen prises ut av markedet, fortsetter Skei Grande, som også understreker at dette er en gledens dag for elever og studenter som nå vil få billigere skolebøker.
