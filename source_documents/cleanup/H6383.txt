
22.11.02
Stortingsrep. Øyvind Vaksdal (FrP)
God gass i budsjettforliket!
"- Frp er pådriveren for økt bruk av gass innenlands. Det er veldig positivt at FrP har klart å sikre høyere bevilgning til infrastruktur for gass innenlands." sier Øyvind Vaksdal, i en kommentar til budsjett forliket med regjeringen.
"- Potensialet for verdiskapning ved innenlandsk bruk av gass fremstår som enormt. Regjeringen er trege og la for lite midler i potten. FrP har nå sikret at man bortimot doblet bevilgningen for neste år. Dette er veldig positivt.", sier Vaksdal
Vaksdal ble skuffet da regjeringen la frem stortingsmeldingen om innenlandsk bruk av gass.
"- Jeg hadde ventet en mye mer offensiv satsing i gassmeldingen. Regjeringen virket veldig forsiktige i sin fremdrift. Det er en rekke forslag til bruk av gass blant annet i Grenlandsområdet, på Vestlandet og i Trøndelag. Nå har vi sikret at tempoet kan økes, selv om det er mye som gjenstår før vi kan si oss fornøyd.", avslutter Vaksdal.
