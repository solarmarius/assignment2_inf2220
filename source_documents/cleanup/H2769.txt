
Torsdag 19.januar 1995
Justispolitisk talskvinne Anita Apelthun Sæle (KrF) om strengare straff i valdssaker:
Forebygging viktigare enn straff
-Kamp mot videovald og vald i fjernsynet før klokka 21, ein betre familiepolitikk og betre nærmiljø er vel så viktig som strengare straffer i voldssaker. Strengare straffer for forsetteleg drap kan nok også bidra til å betre haldningar, men det er først og fremst forebyggande tiltak samfunnet må satse på. Dette seier KrFs stortingsrepresentant og medlem av Justiskomiteen, Anita Apelthun Sæle.
Sæle er ikkje i tvil om at det er nødvendig med tiltak som kan gjenreise respekten for liv. Spørsmålet er berre kva middel ein bør satse på.
-KrF er eining med justisministeren og Høgsterett i at strengare straff for drap kan vere eit middel i arbeidet for å betre haldningane. I Kriminalmeldinga støttar derfor KrF fleirtalet som seier at straffenivået for valdsforbrytingar er for lågt, seier ho.
Men Apelthun Sæle poengterar at strengare straff for drap berre er eit steg på vegen.
-Det vi no treng, er heilt konkrete tiltak som kan forebygge valdsutviklinga i samfunnet. Ein restriktiv alkoholpolitikk, restriksjonar mot krigsleikety og kontroll av vold på video og fjernsyn er steg på vegen, seier Anita Apelthun Sæle.
