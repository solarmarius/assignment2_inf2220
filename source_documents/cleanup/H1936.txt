
Tysdag 15. september 1992
Per Sævik (KrF) om auka bruk av bioenergi:
AVFALL IKKJE BERRE EIT PROBLEM
Det kan være naudsynt å streka under at avfall ikkje nødvendigvis er berre eit problem. Det ligg og ei utfordring i korleis avfall kan utnyttas mellom anna i energiproduksjon. Det sa stortingsrepresentant Per Sævik (KrF, Møre og Romsdal) då Stortinget tysdag handsama ein interpellasjon frå Per Aunet til olje- og energiministeren om å legge forholda til rette for auka bruk av bioenergi.
Per Sævik synte til ei vitjing kommunalkomiteen hadde gjort til Sverige tidelgare i år, der man fekk eit innblikk i korleis Sverige har utnytta dei ressursaene som ligg i biobrensel.
-Det er innlysande at vi har moglegheiter til å gjerne langt meir på dette feltet, slo Per Sævik fast, og la til at det også her lyt vere snakk om å nytte dei fornyebare ressursane på ein optimal og god måte.
-Eg legg ikkje skjul på at det var med ei viss undring eg registrerte korleis Sverige idag driv og tilplantar store, fine landbruksareal med hurtigveksande treslag som skal brukast til biobrensel. Ein stiller sjølvsagt spørsmålet om dette er den beste måten å nytte produktive jordbruksareal på, sa Per Sævik. Han minna og om at fleire av dei sakene Stortinget har til hadsaming no er med og strekar under det "vi for så vidt har vore klar over tidlegare: At Noreg er i ein særs gunstig stode når det gjeld energi". Han sa seg og samd i at Noreg ikkje har lagt tilstrekkeleg vekt på å nytte alle dei energiberarane som er tilgjengelege.
