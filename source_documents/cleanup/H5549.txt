
8/2-02
Senterungdommen:
Nok er nok: - Boikott vinterlekene i USA
Internasjonal leder i Senterungdommen reagerer kraftig på at USA i disse dager blir framstilt udelt positivt, og framstår som et vakkert utstillingsvindu for resten av verden. Samtidig kriger landet i Afghanistan, og president Bush har varslet krig mot flere andre land.
- Verdenssamfunnet burde ha boikottet årets olympiske vinterleker i USA. Den krigerske holdningen til President Bush er strid med OL- prinsippene om fred og harmoni, sier Amundsen
Når de polympiske leker i dag åpner Salt Lake City, USA, skjer det samtidig med at landet er i krig og bryter menneskerettigheter over en lav sko. Behandlingen av de afghanske krigsfangene på Cuba viser for hele verden at USA tilsidesetter alle internasjonale menneskerettighetsprinsipper. President Bush har også varslet krig mot Irak, Iran og Nord-Korea.
-Verdenssamfunnet opptrer feigt i forhold til USA. Det faktum at arrangørlandet av de Olympiske vinterleker er i krig har ikke vært problematisert i det hele tatt. USA har i hele etterkrigstiden vært med på kriger og undertrykking rundt om i verden for å sikre seg makt og innflytelse. Alle krigene har vært ført i fredens navn, og resten av den vestlige verden har vært et lydig haleheng. Nå er det på tide at verden tør si fra at den har fått nok av USAs imperialisme, sier Amundsen.
Under sommer OL i Moskava I 1980, var USA selv med på en lede en boikott av Moskva-lekene, fordi Sovjetunionen i 1979 hadde invadert Afghanistan. Begrunnelsen var at OL er fred, og at et land som går til krig ikke er verdig for OL. -Verden bør i dag reagere på samme måte overfor USA. Det skal ikke være forskjell på om landet er kommunistisk eller om det heter USA og er den eneste supermakt i verden, sier Amundsen.
Amundsen mener det verste er at USA drar krigen i Afghanistan inn i krigen ved at det skal vaie et sundrevet amerikansk flagg, som ble funnet i ruinene av World Trade Centre, på OL-stadion under de olympiske leker. - Dette symboliserer ikke bare de som mistet livet under terroraksjonen, men også hevnaksjonen og lidelsene i Afghanistan. Det er uverdig for et OL at et symbol på krig og lidelse og splittelse skal få prege lekene i Salt Lake City, avslutter Amundsen.
