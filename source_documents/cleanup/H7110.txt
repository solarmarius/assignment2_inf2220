
21.5.2003
Sp
Morten Lund
Senterpartiet glade for Bondeviks kuvending, men
- Har ikke Bondevik lest det Foss skriver?
- Det er svært gledelig at det nå blir et bredt flertall for å sikre en oppjustering av folketrygdens grunnbeløp, slik at pensjonistene sikres en inntektsutvikling på linje med andre grupper i samfunnet. I flere år har særlig minstepensjonistene sakket akterut, derfor er det nå bra for saken at det er et bredt flertall for å rette opp disse skjevhetene, sier Morten Lund i en kommentar.
Det var på Dagsrevyen i går kveld at Statsminister Bondevik sa at det er en misforståelse at Regjeringen ikke går inn for en oppjustering av folketrygdens grunnbeløp.
- Bondevik gjør et dårlig forsøk på å sno seg unna det som var blitt en svært dårlig sak for han. I dokumentet fra Regjeringen står det nemlig at:
"Etter en samlet vurdering legger Regjeringen ikke opp til en særskilt regulering av folketrygdens grunnbeløp i forkant av årets trygdeoppgjør."
Dette er i strid med det vedtaket som flertallet fattet i stortinget 11.desember 2002.
- Det er også gledelig at Bondevik nå overkjører Foss, som etter framleggelsen av revidert nasjonalbudsjett, provoserte med å si at det var på tide at også trygdede og pensjonister viste måtehold.
- Det var Senterpartiet som sammen med SV og Frp som i fjor foreslo det nivået på etterregulering av pensjonene som det nå er enstemmighet om, derfor er dette en god dag, avslutter Lund.
