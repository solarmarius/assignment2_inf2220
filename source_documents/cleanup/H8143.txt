
16.2.2004
Unge Venstre
Unge Venstre beklager overfor ambassadene
- På vegne av Norges Unge Venstre vil eg med dette beklage flertallet av de norske stortingspolitkerne sitt ønske om å innføre overgangsordninger for arbeidsinnvandrere fra Øst-Europa.
Det skriver Lars-Henrik Michelsen, leder i Unge Venstre, i et brev til de åtte nye EU-landene fra øst-Europa.
Han er veldig skuffet over at flertallet på Stortinget ønsker overgangsordninger for arbeidsinnvandrere fra åtte nye EU-land. Alle Øst-Europeiske.
- Jeg trodde meningen med EU-utvidelsen østover var å bryte ned grensene i Europa. Ved å innføre overgangsordninger for mennesjer fra de gamle østblokk-landene gjør man det motsatte, sier Michelsen.
Unge Venstre-lederen beklager derfor signalene fra regjeringen overfor ambassadene til Slovenia, Ungarn, Polen, Tsjekkia, Estland, Latvia og Litauen, og sier at dette ikke er Unge Venstres politikk.- Unge Venstre ser på arbeidsinnvandrere som hverken velferdsturister eller snyltere, men som mennesker som på ærlig vis ønsker å skape en bedre framtid for seg og sine i et nytt land. Det skal vi tillate ­ uten restriksjoner, skriver han.
Michelsen ønsker til slutt de gamle østblokk-landen til lykke med medlemskapet i EU, og sier han håpar at Norge snart følger etter.
