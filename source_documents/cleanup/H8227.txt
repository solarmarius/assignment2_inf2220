
Dato: 19.03.04
Forsvarsfraksjonen (Fremskrittspartiet)
- Forsvarssjefen legger bånd
på sine underordnede
- Fremskrittspartiet er svært kritisk til at Forsvarssjefen har gitt sine underordnede begrensninger når det gjelder å ha kontakt med stortingspolitikere, sier Per Ove Width, forsvarspolitisk talsmann i FrP.
Forsvarssjefen sendte i begynnelsen av mars ut en ordre hvor det fremkommer at alle sjefer bes om å sørge for at forsvarssjef/Sjef FST blir orientert om eventuell kontakt med stortingspolitikere.
- Det blir også bedt om at slik informasjon blir gitt tjenestevei før møtet finner sted, forteller Width.
- Det er tydelig at langtidsproposisjonen er styrt av forsvarsledelsen og at man derfor ikke ønsker at avdelingssjefer og andre skal kunne komme med sine vurderinger av den fremlagte proposisjon. Dette er i utgangspunktet og prinsipielt helt uakseptabelt. Vi må kunne snakke med hvem vi vil om hva vi vil, slik at vi kan få en veiet og ballansert informasjon i forhold til de avgjørelser vi som politikere skal ta, understreker Width.
- FrP har henvendt seg til departementet i sakens anledning og forventer at denne ordren blir tilbaketrukket, avslutter Width.
