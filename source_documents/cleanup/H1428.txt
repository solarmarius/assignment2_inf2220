
Dato: 27. mai 1999
FREMSKRITTSPARTIETS
STORTINGSGRUPPE
Carl I. Hagen til Skjåk
Carl I. Hagen reiser fredag 28. mai til Skjåk, etter invitasjon fra kommunens ordfører Hans Krogstad (SP), og lederen for Interessegruppa for Utbygging av Øvre Otta, Ragnar Melby.
Hagen skal ha møte med disse på kommunehuset fredag 28/5 kl. 14.00. Etterpå skal han på befaring i utbyggingsområdet.
På et folkemøte samme kveld skal Hagen redegjøre for Fremskrittspartiets syn på saken, og innhente råd fra folk i kommunen om hvordan FrP skal forholde seg ved subsidiær stemmegivning.
Det knytter seg spenning til om FrP subsidiært vil stemme for halv utbygging, eller om partiet utelukkende stemmer for sitt eget forslag om full utbygging.
