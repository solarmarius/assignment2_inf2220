
2.8.2005
Presseinvitasjon
Kristin Halvorsen besøker Union, onsdag 3. august
Sosialistisk Venstreparti er bekymret for framtiden til Union, Norske Skogs fabrikk i Skien. En delegasjon, med partileder Kristin Halvorsen i spissen, besøker derfor bedriften onsdag 3. august for å bli informert om situasjonen fra ledelsen og klubben.
Hvis Norske Skog står på sin beslutning om å avvikle sin virksomhet i Skien, mener Halvorsen det er et rimelig minimumskrav at de sier seg villig til å selge fabrikken videre til andre aktører.
- Hvis de er gjenstridige på dette må vi vurdere hvilke pressmidler vi kan ta i bruk. Det kan for eksempel dreie seg om å inndra kraftkontrakten de er tildelt, sier Halvorsen
Program for besøket:
15.00: Ankomst Norske Skog Union, Klostergt. 33, Skien
15.10: Orienteringer om situasjonen ved ledelsen og klubben ved Union
16.15: Omvisning på fabrikken (åpent for pressen)
I avslutningen av programmet vil Kristin og representantene fra Union være tilgjengelige for pressen.
For flere opplysninger; kontakt undertegnede eller Magnus Straume, nestleder i klubben og leder av Bedriftsutvalget, på mobil: 91174794
