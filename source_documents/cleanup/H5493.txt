
24/1 2002
Carl I Hagen, parlamentarisk leder, FrP
Ren FrP-politikk fra statsråd Norman
- Redegjørelsen fra statsråd Norman om regjeringens planer for modernisering, forenkling og effektivisering var en god oppsummering av mange forslag og utredninger fra Fremskrittspartiet de siste 15 år, sier en fornøyd Carl I. Hagen.
- Det er oppsiktsvekkende at han tok til ordet for forslag som regjeringspartiene i forrige periode og også sist høst har stemt ned, men dette lover derfor godt for fremtiden. Regjeringens strategi og virkemidler vil få full støtte fra FrP. Nå sementeres to-delingen av norsk politikk idet inntil nå har KrF og Venstre sammen med SP, SV og AP bekjempet den politiske tenkning som statsråd Norman bygger på. Når KrF og Venstre nå har byttet side ser vi med spenning frem til den strøm av lovendringer og andre endringer som må komme utover våren for å følge opp den politikk i praksis som redegjørelsen skisserte, sier FrP formann Carl I Hagen i en kommentar.
