
Stortinget, 11. oktober 2001
Per-Kristian Foss
Statsbudsjettet for 2002
Arbeiderparti-regjeringen har lagt frem et relativt ekspansivt budsjett, med stort uttak av oljepenger. Merforbruket av oljepenger øker med 6 mrd. kroner. Likevel klarer de ikke å holde inngåtte avtaler. Dette gjelder blant annet avtalen om å fjerne investeringsavgiften fra 1.4.2002.
Budsjettet inneholder satsinger på mange områder, men til tross for økt bruk av oljepenger foreslår likevel Ap-regjeringen å skyve store, ubetalte regninger over til budsjettet for 2003. Fjerning av investeringsavgiften utsettes til 1.10.02, el-avgiftslettelsen skal ikke skje før 1.7.02 og endringene i avskrivningsreglene har knapt budsjettvirkninger i 2002. Dermed forsøker Ap-regjeringen å redusere handlingsrommet i budsjettet for 2003. I tillegg er blant annet den manglende bevilgningsmessige oppfølgingen av forsvarsreformen, som ble vedtatt for bare noen måneder siden, også skuffende.
Samarbeidspartiene vil nå starte arbeidet med å få oversikt over Ap-regjeringens budsjettforslag, og utarbeide et felles budsjettforslag.
