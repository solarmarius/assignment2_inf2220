
15. mars 1999
Laila Dåvøy ny KrF statsråd!
Med virkning fra idag kl. 14.00 utnevnes sykepleier Laila Dåvøy som statsråd og sjef for Arbeids- og administrasjonsdepartementet. Med virkning fra tirsdag 16. mars kl. 11.00 utnevnes stortingsrepresentant Odd Roger Enoksen som statsråd og sjef for Kommunal- og regionaldepartementet.
Statsråd Aud Inger Aure er fra og med i dag friskmeldt av sin lege. Samtidig har hun anmodet om avskjed i nåde fra embetet som statsråd og sjef for Justis- og politidepartementet. Årsaken til dette er legens råd om ikke å gå tilbake til embetet.
På bakgrunn av blant annet Aures avskjedssøknad, er det i ekstraordinært statsråd på Slottet i dag kl. 11.00 gjort følgende endringer i regjeringen:
Statsråd Aud Inger Aure er med virkning fra i dag kl. 14.00 meddelt avskjed i nåde. Statsråd Ragnhild Queseth Haarstad er med virkning fra tirsdag 16. mars kl. 11.00 meddelt avskjed i nåde. Fra idag kl. 14.00 overtar statsråd Odd Einar Dørum styret av Justis- og politidepartementet, statsråd Dag Jostein Fjærvoll styret av Samferdselsdepartementet og statsråd Eldbjørg Løwer styret av Forsvarsdepartementet.
Med virkning fra mandag 26. mars kl. 12.00 innvilges statsråd Marit Arnstad permisjon. Fra samme tidspunkt overtar statsråd Anne Enger Lahnstein styret av Olje- og energidepartementet i tillegg til Kulturdepartementet, for den tid Arnstad har permisjon.
Statsråd Peter Angelsen oppnevnes som Norges representant i Nordisk Ministerråd, med den særlige oppgave å ha ansvaret for nordiske samarbeidsspørsmål.
Etter dagens endringer er regjeringens sammensetning som følger:
Statsminister:
Kjell Magne Bondevik (KrF)
Statsråd og sjef for Kulturdepartementet, og statsministerens stedfortreder
- fra 26. mars 1999 sjef også for Olje- og energidepartementet, under statsråd Arnstads permisjon:
Anne Enger Lahnstein (Sp)
Statsråd og sjef for Barne- og familiedepartementet:
Valgerd Svarstad Haugland (KrF)
Statsråd og sjef for Nærings- og handelsdepartementet:
Lars Sponheim (V)
Utenriksminister:
Knut Vollebæk (KrF)
Statsråd og sjef for Fiskeridepartementet:
Peter Angelsen (Sp)
Statsråd og sjef for Finansdepartementet:
Gudmund Restad (Sp)
Statsråd og sjef for Landbruksdepartementet:
Kåre Gjønnes (KrF)
Statsråd og sjef for Forsvarsdepartementet:
Eldbjørg Løwer (V)
Statsråd og sjef for Justis- og politidepartementet:
Odd Einar Dørum (V)
Statsråd og sjef for Kirke-, utdannings- og forskningsdepartementet:
Jon Lilletun (KrF)
Statsråd og sjef for Samferdselsdepartementet:
Dag Jostein Fjærvoll (KrF)
Statsråd i Sosial- og helsedepartementet, sjef for sosialsaker, inklusive administrasjons- og budsjettavdelingen:
Magnhild Meltveit Kleppa (Sp)
Statsråd i Sosial- og helsedepartementet, sjef for helsesaker:
Dagfinn Høybråten (KrF)
Statsråd og sjef for Olje- og energidepartementet
- permittert fra 26. mars 1999:
Marit Arnstad (Sp)
Statsråd i Utenriksdepartementet, sjef for utviklings- og menneskerettighetssaker, og utenriksministerens stedfortreder:
Hilde Frafjord Johnson (KrF)
Statsråd og sjef for Miljøverndepartementet:
Guro Fjellanger (V)
Statsråd og sjef for Arbeids- og administrasjonsdsdepartementet:
Laila Dåvøy (KrF)
Statsråd og sjef for Kommunal- og regionaldepartementet:
Odd Roger Enoksen (Sp)
Nordisk samarbeidsminister:
Peter Angelsen (Sp.)
