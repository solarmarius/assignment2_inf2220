
19. august 2003
PM fra Rød Valgallianse
Det meldes om at stortingspresident Jørgen Kosmo og en delegasjon på fem stortingsmedlemmer skal til Iran. Se bl.a. her:

Lars Akerhaug, internasjonalt ansvarlig i Rød Valgallianse, tar kraftig avstand fra at en norsk stortingsdelegasjon skal reise til Iran: "Dette er en klam anerkjennelse både av det iranske regimet og en blodsugende norsk oljepolitikk, som tapper land i tredje verden for sine ressurser. Rød Valgallianse mener at det må investeres i å bygge industri og levedyktig verdiskaping i Norge etter at oljen tar slutt, og ikke i å rane til seg ressurser fra fattige land og folk.
"Lars Akerhaug utfordrer Kosmo til å svare: "Hvordan kan Kosmo reise til Iran, bare en knapp måned siden studenter ble meid ned i gatene i Teheran av regimets paramilitære tropper. Kosmos reise til Iran er en reise til et brutalt diktatur", sier Akerhaug. Han understreker også at RV ønsker "politiske sanskjoner som rammer det iranske regimet, ikke økonomiske sanksjoner mot folk i Iran, slik USA ønsker. RV er sterke motstandere av den amerikanske aggresjonen mot Iran, og ser på både USAs stormaktinteresser og Norge og EUs støtte til det iranske regimet som angrep på det iranske folkets selvstendighet", avslutter Akerhaug.
Lars Akerhaug
Internasjonalt ansvarlig
Rød Valgallianse
