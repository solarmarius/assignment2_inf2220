
Stortinget, 27/10  1999.
FREMSKRITTSPARTIETS
STORTINGSGRUPPE
Fra Stortingsrepresentant Per Sandberg.
Husokkupanter må kastes ut !
Fremskrittspartiets Stortingsgruppe tar sterk avstand fra Statsråd Laila Dåvøys inngripen i Statsbyggs beslutning om at husokkupantene i Hausmannsgate 40 i Oslo skal kastes ut. - En Statsråd kan ikke være med på å legalisere at noen tar seg til rette på annen manns eiendom, sier Per Sandberg, som lover at Fremskrittspartiet vil følge denne saken nøye, og ta den opp i Stortinget dersom Statsråden ikke endrer holdning i saken.
Mitt spørsmål til Statsråd Laila Dåvøy er om det nå blir fritt frem for enhver å ta seg til rette over annen manns eiendom ?, uttaler Per Sandberg.
Dersom okkupantene ikke blir kastet ut snarest, vil vi her få et nytt Blitz miljø i hovedstaden med de ulemper for byen og for naboene som det vil medføre.
Noe av det mest beklagelige i saken er at Statsråden er med på å godta at enkelte boligtrengende trenger seg foran i en boligkø hvor det er andre trengende som burde stå først, som for eksempel eldre, sier Sandberg.
