
11.11.2004
Sp
Arafats kamp er over; arbeidet for en palestinsk stat fortsetter.
Yasir Arafats livsverk var å sette den palestinske saken øverst på den internasjonale dagsordenen.
Med utrettelig vilje, men tidvis med uakseptable midler, løftet Arafat en glemt sak.
Som talsmann for palestinerne bidro han til verdensamfunnets aksept av palestinernes legitime rett til til en egen stat.
- Dessverre får han ikke oppleve opprettelsen av en egen palestinsk stat, sier Senterpartiets leder Åslaug Haga.
De palestiske selvstyremyndighetene har en tung oppgave i tida framover, både når det gjelder å få til samling om ett konstruktivt lederskap med samstemte politiske strategier, og når det gjelder forholdet til den israelske okkupasjonsmakten som daglig undergraver palestinernes rettigheter.
- Det internasjonale samfunnet må nå sikre at det nye palestinske lederskapet får støtten de trenger for å håndtere denne situasjonen, sier Åslaug Haga
- Det krever ikke minst at verdenssamfunnet er villige til å legge tyngre press på Israel for opprettelse av en reell og levedyktig palestinsk stat, sier Åslaug Haga
