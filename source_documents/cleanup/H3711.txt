
7.3.97:
Eli Sollied Øveraas,
Regjeringen velger å tie om sannheten, sier Eli Sollied Øveraas.
Målsettingen om full behovsdekning av barnehageplasser innen år 2000 står fast, men virkemidler har regjeringen «glemt» å nevne i Langtidsprogrammet 1998-2001.
Barn-og familieminister Sylvia Brustad har selv sagt at det er fare for nedlegging av 8000 barnehageplasser bare i år. Rundt om i landet blir flere av de barnehageplassene som blir ledige som følge av 6-års reformen nedlagt. Arbeiderpartiet ville ikke være med på å gi kompensasjon for pris- og lønnsveksten i barnehagene i budsjettet for 1997, slik Senterpartiet foreslo. Følgene er nedlagte barnehageplasser og mange steder økt foreldrebetaling, sier Eli Sollied Øveraas.
