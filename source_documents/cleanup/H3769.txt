
23.4.97:
Johanne Gaup,
REBEMANNING AV FYRSTASJONER
I forbindelse med Stortingets behandling av St.meld. nr. 33 (1996-97) Vurdering av den gjennomførte nedlegging av vaktholdet på fyr, går Senterpartiet inn for å rebemanne følgende fyrstasjoner:
Folda og Vestfjorden fyr, Hustadvika, Skomvær, Kjølnes og Vardø
Vår begrunnelse for rebemanning av disse fyrene er at dette vil styrke sikkerheten i disse sjøområdene og at teknisk utstyr ikke kan erstatte bemannede fyrstasjoner med hensyn til sikkerhet i vanskelige havområder. Utgiftene til rebemanning vil være ubetydelige og en vil kunne få innsparinger ved at personalet på bemannede fyr kan foreta vedlikeholdsarbeid som ellers måtte foretas av andre. Det er i dag et stort behov for vedlikehold både innenfor fyr- og merketjenesten.
