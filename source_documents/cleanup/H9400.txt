
25.7.2005
Pressemelding fra Unge Venstre
- Sponheim er tøffere enn Che Guevara
Unge Venstre lanserer nå en personkampanje for å få Lars Sponheim gjenvalgt på Stortinget for Venstre. Kampanjen heter "Viva Sponheim". I kampanjen fremstilles Lars Sponheim i skikkelsen til den kjente søramerikanske revolusjonshelten Che Guevara.
- Med denne kampanjen ønsker vi også å ta et oppgjør med at det i dag er mote å digge en gammel sosialist og geriljaleder. Det er ikke moderne å være sosialist - det er noe av det mest umoderne du kan være, sier Michelsen. - Sponheim bruker demokratiet som våpen i sin politiske kamp. Che drepte sine motstandere og endte opp som en korrupt minister i Castros regjering på Cuba. Sponheim er mye tøffere en Che, sier leder i Unge Venstre Lars-Henrik Michelsen.
- Når en stor kleskjede som Carlings selger klær med bilde av Che Guevara i dag, så stiller jeg meg spørsmålet om de om noen år kommer til å trykke Osama Bin Laden eller Augusto Pinochet på klærne sine, sier Michelsen.
Michelsen oppfordrer folk til å bytte Che-t-skjorten ut med en Sponheim-t-skjorte.
- Lars er den ærligste og tøffeste politikeren vi har i Norge i dag. Han sier det han mener, og han er den eneste norske partilederen som ikke lar seg diktere av dyre medierådgivere. Norsk politikk vil bli dønn kjedlig uten Lars Sponheim, sier Michelsen.
- Unge Venstre ønsker med denne kampanjen å gi vår tids revolusjonær fire nye år på tinget, sier Michelsen.
Bestill Viva-Sponheim-t-skjorter og les Sponheim-sitater her: 
