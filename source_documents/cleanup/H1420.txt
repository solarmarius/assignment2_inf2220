
Stortinget, 24. februar 1999
FREMSKRITTSPARTIETS
STORTINGSGRUPPE
fra stortingsrepresentant John I. Alvheim, FrP
FrP TAR OPP UFØREPENSJONISTERS SKATTESMELL!!
I Aftenposten den 18. februar kunne man lese at uførepensjonister som har en pensjonsforsikring vil få en skikkelig skattesmell som også skal gjøres gjeldende for 1998!
Jeg synes det får være måte på hva pensjonister skal behøve å finne seg i, sier
John I. Alvheim, Fremskrittspartiets sosialpolitiske talsmann og leder i Stortingets sosialkomité. Ytelsene overfor pensjonistene reduseres hvert eneste år. Dagens pensjonister aner ikke hva som venter dem i årene som kommer. For pensjonister med liten inntekt og svak økonomi kan slike endringer, som den som her innføres, bety svært meget. Anstein Thunheim, som sto frem i Aftenposten, får en ekstra uttelling på over 9.000 kroner i 1999. Det minste man burde kunne forlange var at man fikk informasjon om slike endringer før de ble satt i verk. At de nå skal gis med tilbakevirkende kraft er uhørt sier Alvheim.
Jeg har tatt saken opp med finansministeren og bedt ham vurdere å utsette denne skatteinnkrevingen til år 2.000. Dersom finansministeren ikke vil se nærmere på saken må FrP vurdere å fremme et forslag i Stortinget avslutter Alvheim.
