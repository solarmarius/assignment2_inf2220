
10. desember 1999
Sverre Myrli
Billettpriser gjennom Romeriksporten
Samferdselskomiteen ber om at dagens ordning med påslag i billettprisene for de togene som ikke har fått kortere reisetid endres. - Jeg er svært fornøyd med dette, sier Sverre Myrli. - Det er galskap at pendlere fra Romerike og andre steder som ikke hår fått bedring i reisetilbudet selv om togene nå går gjennom Romeriksporten skal betale 250 kroner ekstra for månedskortet, sier Myrli og peker på at spesielt reisende fra Kongsvingerbanen har kommet dårlig ut. - Dette må det nå bli slutt på, sier Myrli.
Samferdselskomiteen ber om at dagens ordning med påslag i billettprisene for de togene som ikke har fått kortere reisetid endres. - Jeg er svært fornøyd med dette, sier Sverre Myrli. - Det er galskap at pendlere fra Romerike og andre steder som ikke hår fått bedring i reisetilbudet selv om togene nå går gjennom Romeriksporten skal betale 250 kroner ekstra for månedskortet, sier Myrli og peker på at spesielt reisende fra Kongsvingerbanen har kommet dårlig ut.
- Dette må det nå bli slutt på, sier Myrli.
Dette sier samferdselskomiteens flertall (Ap, KrF, Venstre, SP og SV):
Komiteens flertall viser til at etter åpningen av Romeriksporten 22. august kjører de fleste av NSB BA sine tog også gjennom Romeriksporten, i tråd med tidligere forutsetninger. Samtidig som Romeriksporten ble tatt i bruk, fikk reisende med NSB BA sine tog dyrere billetter fordi NSB BA sine tog også skal være med på å nedbetale NSB Gardermobanen AS sin gjeld.
Flertallet viser til tidligere forutsetninger om at de av NSB BA sine tog som skulle benytte Romeriksporten skulle få vesentlig kortere reisetid.
Flertallet registrerer at mange av togene ikke har fått kortere reisetid, sjøl om togene nå benytter Romeriksporten. Likevel er billettprisene økt betraktelig.
Flertallet ser det som uheldig at pendlere og andre togreisende får dyrere billetter uten at tilbudet bedres. Flertallet minner om at økning i billettpris hele tiden er blitt sett i sammenheng med bedring av reisetilbud/reduksjon av reisetid.
Flertallet ber om at ordningen med påslag i billettprisene etter åpningen av Romeriksporten for de togene som ikke har fått vesentlig kortere reisetid, eksempelvis på Kongsvingerbanen, endres slik at pris står i forhold til tilbud.
Flertallet ber videre om at dette legges til grunn i departementets arbeidet med de økonomiske rammebetingelsene for NSB Gardermobanen AS som Stortinget skal fastsette neste år.
OSLOPAKKE 2
Det må snarest finnes løsninger på krangelen mellom staten og Oslo kommune og Akershus fylkeskommune om framdriften på den såkalte Oslopakke 2, sier Myrli. - Saken burde vært framlagt for lengst, sier Sverre Myrli som lenge har kjempet for å få realisert denne satsingen på utbygging av kollektivtransporten i Oslo og Akershus. - Jeg er derfor fornøyd med at stortingsflertallet nå sier at Oslopakke 2 må behandles i Stortinget snarest, sier Sverre Myrli.
- Stortingsflertallet bestående av Arbeiderpartiet, Fremskrittspartiet, Høyre og SV kommer med klar kritikk av regjeringen for håndteringen av saken, sier Myrli.
Samferdselskomiteens flertall (Ap, FrP, Høyre og SV) sier:
Komiteens flertall ber departementet bidra til at det finnes løsninger i samarbeid med Oslo kommune og Akershus fylkeskommune som gjør at Oslopakke 2 kan behandles i Stortinget snarest. Flertallet forutsetter at dette kan gjøres ved en felles drøfting av statlige og lokale bidrag.
FLYSTØY PÅ GARDERMOEN
Et enstemmig Storting ber nok en gang om at de vedtatte inn- og utflyvingstraseene på den nye hovedflyplassen på Gardermoen skal følges. - I tillegg er det viktig å se på om flere enn i dag bør få støyisolering av husene sine, sier Sverre Myrli og viser til at langt flere enn opprinnelig forutsatt i dag er plaget av flystøy.
Dette sier samferdselskomiteen enstemmig:
Komiteen er kjent med at beboere i nærheten av Gardermoen som tidligere ikke er forespeilet flystøy og dermed heller ikke har fått sine hus støyisolert, likevel har til dels store problemer med flystøy.
Komiteen viser til brev fra Samferdselsdepartementet til komiteen av 29.11.99 hvor det fremgår at en av grunnene til disse støyproblemene er at en større andel av flytrafikken enn tidligere forutsatt går mot sør.
Komiteen viser videre til Innst. S. nr. 182 (1998-99) der en enstemmig komite uttalte:
Komiteen er kjent med lokale reaksjoner som tyder på at det forekommer avvik i forhold til fastsatte inn- og utflyvingstraseer. Komiteen forutsetter at vedtatt reglement for bruken av traseer følges
Komiteen vil nok en gang understreke viktigheten av dette.
Komiteen har dessuten merket seg at Oslo Lufthavn Gardermoen (OSL) vil gjennomføre en evaluering av støysoner og støyisoleringsprosjektet og at denne evalueringen forventes avsluttet i løpet av 2000.
Komiteen forventer at det i dette arbeidet blir vurdert om flere skal få tilbud om støyisolering.
