
FREMSKRITTSPARTIETS
STORTINGSGRUPPE
Fra Stortingsrepresentantene Christopher Stensaker og Thore A. Nistad,
Intet nytt i Telenor / Telia høringen i Stortinget.
Stortinget, 19/1 00.
- Det kom ikke frem noen nye opplysninger i Stortinget i gårsdagens høring om bruddet i fusjonen mellom Telenor og Telia, uttaler Stensaker og Nistad som er FrPs representanter i Stortingets samferdselskomite.
 Stortinget har hatt de opplysninger som har vært nødvendige for å fatte en beslutning i saken, og vi kan derfor ikke se at statsråd Dag Jostein Fjærvoll har holdt noen opplysninger tilbake for Stortinget.
- Det denne saken viser og som har blitt ytterligere bekreftet i høringen er at den svenske regjeringen ikke har opptrådt med tilstrekkelig redelighet i saken, og at det er de som kunne ha avverget at denne situasjonen har oppstått, sier Stensaker og Nistad som ikke tror at det vil komme noen flere opplysninger i saken, og at saken derfor ikke ender i en regjeringskrise.
