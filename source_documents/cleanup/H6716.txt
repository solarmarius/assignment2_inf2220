
30.01.03
KrF
Europastrategi for Kristelig Folkeparti
Et EU i forandring krever et arbeid fra Kristelig Folkepartis side, for å sette oss inn i endringene og hva det betyr for Norge. Sentralstyret har derfor vedtatt fremgangsmåte for partiprosess knyttet til dette, hvor programprosessen frem mot landsmøtet 2005 blir hovedarenaen for den interne debatten i KrF omkring EU.
Sentralstyret har kommet frem til følgende virkemidler:
- Ad-hoc gruppe: Det opprettes en egen ad-hoc gruppe parallellt med programkomitèen, som får i oppgave å arbeide med KrFs holdning til dette spørsmålet. Gruppen presenterer forslag til Europakapittel i KrFs program for 2005-2009.
- Internasjonalt utvalg: fungerer som dialogpartner for partiet i prosessen.
- Debatthefte: det utarbeides et debatthefte og faktanotater, med beskrivelse av hva EU er, hvor endringene i EU gjennomgås. Dernest drøftes det hva dette betyr for Norge. Det er da viktig at det blir gitt en balansert fremstilling.
- Seminarer: det arrangeres seminarer for å skolere sentrale KrFere, som får i oppgave å bringe kunnskapen videre ut i organisasjonen.
