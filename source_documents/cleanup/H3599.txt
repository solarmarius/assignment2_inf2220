
28.05.99
Sosialistisk Venstrepartis Pressetjeneste
Stortinget
Høring om genmanipulert mat- ufarlig for mennesker og dyr?
SV og Senterpartiet arrangerer høring om genmanipulert mat, mandag
31. mai i Kinosalen på Stortinget fra klokken 13.00 til 15.00.
På høringen vil den britiske forskeren Dr. Arpad Pusztai redegjøre for sitt arbeid med fôring av rotter med genmanipulerte poteter. Dr. Pusztai ble sparket da han hevdet å finne skadelige effekter hos rotter som hadde spist genmanipulerte poteter.
Ledelsen ved instituttet hevdet at Dr. Pusztai ikke hadde grunnlag for sine uttalelser, men en gruppe internasjonale eksperter gikk nylig ut offentlig i forsvar for Dr. Pusztai og hans vitenskapelige arbeid og konklusjoner, og krevde at han fikk vitenskapelig oppreising.
Dr. Ian F. Pryme fra Universitetet i Bergen vil også være tilstede.
