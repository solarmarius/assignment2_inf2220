
7.desember 1999
Fra stortingsrepresentant Arne Lyngstad
Politisk initiativ for å redde Urbygningen
-Nå blir det endelig penger til renovering av Urbygningen ved Universitet i Oslo, sier utdanningspolitisk talsmann i KrF, Arne Lyngstad etter at Kirke-, utdannings- og forskningskomiteen har behandlet sitt budsjett.
2 mill. kr. gis nå til startbevilgning, og det er en forutsetning at det blir en snarlig oppstart. -Det er viktig å se dette prosjektet i en større sammenheng utover de rent utdanningspolitiske. Dette er et bygg som står i en kulturhistorisk særstilling. Det er derfor gledelig at vi har fått til en finansiering av dette under komiteens budsjettbehandling, sier Lyngstad.
