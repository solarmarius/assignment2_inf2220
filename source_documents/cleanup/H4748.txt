
13. mars 2000
Kjell Opseth
- Fornebu-saka handsama korrekt
- I Dagens Næringsliv og andre media er det freista framstilt som nesten kriminelt at Stortinget har kontakt med IT-Fornebu i saka om val av privat samarbeidspartner. Den dagen Stortinget ikkje lenger kan vende seg til fagmiljø, også dei som direkte er involvert i ei sak, vil arbeidssituasjonen på Stortinget bli uhaldbar, seier Kjell Opseth.
- Dagleg, ja fleire gonger om dagen, er det verksemder, kommunar og enkeltpersonar som overleverer argument i ulike saker. Argument som ein seinare kan finne att i komiteinnstillingar. Det er tekn på at demokratiet fungerer, understrekar han.
At kollegaer frå andre parti freistar slå politisk poeng på at ein faks frå IT-Fornebu, som til overmål har vore tilgjengeleg i lang tid, meiner Opseth er politisk motivert.
- Det er eit nytt forsøk på å framstille arbeidet i Stortinget i IT-Fornebusaka som noko annleis er det som er vanleg. Uvanleg har den kun vore på eit område, nemleg at Bondevik-regjeringa gong etter gong har teke omkamp med Stortinget. Alle representantane har, skal ha og må ha kontakt med miljø utanfor huset. Og synspunkt eller argumenta ein får, blir brukt i innstillingar, debattar med meir.
- Representantar havnar ikkje i lomma korkje på Fred Olsen eller andre av den grunn, seier Kjell Opseth
