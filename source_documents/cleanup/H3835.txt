
4.10.1999:
Morten Lund,
Pressemelding fra
Statsbudsjettet 2000
BEDRET SITUASJON FOR VERFTS- OG LEVERANDØRINDUSTRIEN
Lederen av Stortingets næringskomite er godt fornøyd med regjeringens tiltak overfor verfts- og leverandørindustrien.
- Regjeringens forslag bedrer situasjonen i verfts- og leverandørindustrien. Viktige tiltak er:
styrket ordreinngang gjennom å bygge nye fartøyer og skip
avgiftsreduksjoner på sokkelen
konsentrere økte midler til arbeidsmarkedsetaten til de lokalsamfunn som i dag er hardest rammet
videreføring av den prosjektrettede teknologiutviklingen i petroleums­sektoren der det statlige bidraget på 100 mill. kroner utløser 200 mill. kroner fra samarbeidene parter
- I 2001 vil oljeinvesteringene også være knyttet til nye felt, noe som kommer leverandørindustrien til gode. Dette krever at kompetanse, erfaring og teknologibase er intakt. Investeringsnivået for 2001 vil kunne bli opp mot 50 mrd kroner inkludert Grane og Kvitebjørn - noe som tilsvarer gjennomsnittsnivået for 90-tallet.
