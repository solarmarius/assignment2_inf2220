
2003
NKP
FOLKEMAKT MOT PENGEMAKT
Valgprogram for Norges Kommunistiske Parti i Midt-Norge
for kommunevalget i Trondheim og fylkestingsvalget i Sør-Trøndelag
"Når e-verk privatiseres, strømprisene øker, skole og sykehjem privatiseres - er det for at noen tjener penger på det. Det er ikke du!
Når USA kriger og okkuperer nasjoner - er det for at noen tjener penger på det. Det er ikke du!
Hvem betaler prisen? Det er ikke du"
Hilmar Sæther
1. kandidat i Trondheim
Olje-Norge er et rikt og høyt teknologisk utviklet samfunn allikevel kuttes budsjettene til all
kommunal virksomhet. Lover og forskrifter skal garantere alle et trygt liv, men kommunene kan snart ikke dekke innbyggerne det mest elementære behov. Helsevesen, skoler og kulturinstitusjoner forfaller. Vi bruker stadig mindre av vår rikdom til å dekke offentlige utgifter. Garantistene for denne politikken er Bondevikregjeringa med dens lydige støttespillere i kommunestyrer og i fylkesting.
Denne Høyrestaten tar systematisk fra de fattigste og sliterne for å overføre mest mulig av verdiene til finans- og storkapital.
Kommunistene går først og fremst til valg for å bekjempe disse kreftene. Vårt middel er derfor: En besluttsom politikk mot nedskjæringer i de offentlige budsjetter og mot privatisering - for et styrket lokaldemokrati.
Vi vil ikke akseptere at det ikke finnes politisk vilje til å styre landet og utviklingen, mens markedet skal være all rettesnor for utviklingen. Kommunepolitikken og politikken i fylkestingene må ha en brodd mot enhver regjerings knefall for markedskreftene og storkapitalen. Trondheim er et godt eksempel på at de store kapitalinteressene har fått det som de vil, mens menigmann blir overstyrt av administrasjonen og ikke hørt av kommunepolitikerne. IKEA trumfer sine krav igjennom mens den enkelte må krangle med byråkratiet i årevis som å sikre en trafikkfarlig veistubb for skolebarn.
Kommunistene vil primært satse på følgende i Trondheim:
"Vi hadde råd til å bygge velferdstaten etter krigen da Norge var på det fattigste. I verdens rikeste land har vi offentlig og privat fattigdom, mens de rike blir rikere. En god helsepolitikk og eldreomsorg - Grunnlaget for vår trygghet.
Steinar Strandheim
3. kandidat i Trondheim
Trondheim mangler fortsatt vel 200 sykehjemsplasser for å dekke det reelle behov. Disse skal ha høy prioritet de neste 4 år. Hjemmebaser omsorg må videreutvikles og styrkes. Dette er tilbud for de som er i en viss grad selvhjulpne men må aldri erstatte sykehjemsutbyggingen slik det høyrestyrte Trondheim har vært. Vi vil stoppe all privatisering av bygging og drift av sykehjem da det er profittmotivet som står i sentrum for virksomheten. Skandalen ved det privatdrevne sykehjemmet i Asker viser hvor galt det ender. Vi går i mot alle egenandeler for personer med stort pleie- og omsorgsbehov.
Skole, barn og ungdom
- Garantien for vår framtid.
Ingen skoleplasser skal nedlegges. Nødvendige skolekapasitet må utbygges og skolebygg vedlikeholdes. Lærerstaben må styrkes, ikke nedbygges og tilbudet om spesialundervisning økes. Vi mener at det å gå på skole og studere er et arbeid. Derfor må det være gratis skolemateriell og ingen studiegebyrer Folk under høyere utdanning skal ha studielønn.
Det må bygges ut boliger for studenter til rimelige leier. Bussprisen for studenter må halveres.
Vi vil som mål ha gratis barnehageplasser og skolefritidsordninger. Styrking av barnevernet i Trondheim er nødvendig for å avskaffe "mappebarna" og gatebarna.
Kulturaktiviteter og fritidstilbud for ungdom må økes som forebyggende tiltak mot økt rusmisbruk. Satsing på ungdom er satsing på vår felles framtid.
Kommunikasjon og transport
- Kollektiv og privat
Kollektivtransporten må i fokus med videreutvikling av sporveien. Den må bygges ut til Lade, Dragvoll, Risvollan og Heimdalområdet. Bomavgiftene må bort. Vi vil øremerke fylkeskommunale midler til dette. Også bilister i Trondheim må betale skyhøye avgifter til staten for å vedlikeholde og bygge ut veinettet. Trondheim er Europas verste by for bilister hvorfor? Vi vil bekjempe alle nye tiltak for å avgiftsbelaste veinettet bl.a. at Nordre Avlastningsvei blir bomfri. Vi vil ha et torg også fritt for busser.
Boligpolitikk og boligpriser
- En skam for "Velferdsnorge"
Det er en menneskerett å ha et rimelig og godt husvære. Kommunistene vil tilbake til den sosiale boligbyggingen med rimelige leieboliger til ungdom, pensjonister og vanlige arbeidsfolk. Flere må få etableringstilskudd til boliger, Husbanken må prioritere midlene til den offentlige boligbyggingen og staten garantere husbanklånene for de økonomisk svakstilte. Vi må han en stor økning i byggingen av trygde- og omsorgsboliger.
Det offentlige må motarbeide boligspekulasjon og at kommunale leiligheter blir spekulasjonsobjekter på det frie markedet. Den økende bolignøden er et eksempel på at borgerligstyrte eller Ap.-styrte kommuner har sviktet stor ovenfor vanlige menneskers boligbehov.
Arbeidsplasser og energi
- Det er det vi skal leve av
Retten er grunnlovsfestet i § 110. Trondheim Kommune må aktivt sikre eksisterende arbeidsplasser. Gjennom tomtepolitikken, reguleringsplaner, etableringspremiering og lignende kan den bidra til flere arbeidsplasser. I kommunens anbudsdokumenter, i avtaler for driftstilskudd og som forutsetning for kommunal støtte, skal det kreves at de ansatte har tariffavtaler, at det er lærlingeordninger der det er naturlig. Vi krever også særtiltak for ungdom under 22 år og med tarifflønn.
Det er en skandale at staten betaler overskuddsbedrifter for å kunne flagge ut til utlandet. Der stat og kommune har bidratt med økonomiske støtteordninger (lav arbeidsgiveravgift, etableringstilskudd, lav e-avgift m.m.) skal det ved lov forbys at slike bedrifter flytter arbeidsplassene ut av landet.
Vi vil ha en rekommunalisering av privatiserte bedrifter. Bystyret skal ved anledning kjøpe tilbake Trondheim E-verk og Team Trafikk helt eller delvis. Kommunistene vil at Trondheim Kino tilbake. Videre Trondheim Renholdsverk, Trondheim Bydrift, Trondheim Byggservice, Stavne Gård og Trondheim Parkering tilbake som kommunale enheter. Vaktmestrene og renholderne skal tilbake til den enkelte skole og barnehage. Vi ønsker at all renovasjon og drift av private sykehjem rekommunaliseres når kontraktene går ut.
Kultur
- Tilbud til all er selvfølgelig
Det er på tide at de ikke-kommersielle kulturtilbudene får prioritet. Det betyr å styrke de ulike aktivitetene som drives av de fire kulturgruppene og for ikke-organisert ungdom. Økt støtte til de rusfrie ungdomstilbudene. Bibliotekenes tilbud skal ikke forringes eller noen filialer nedlegges.
NKP OG FYLKESKOMMUNEN
Fylkeskommunen tjener i dag ikke nærdemokratiet.
Dette forvaltningsorganet står fjernt fra vanlige folks hverdag. Dette mellomleddet mellom stat og kommune fungerer som et fordyrene og forsinkende mellomledd for å gjennomføre tiltak. Dette har fylkeskommuens drift av sykehusene vist oss. Fylkestinget har vært en behagelig og uforpliktende arbeidsplass for borgerskapets yrkespolitikere. En dyr administrasjon med liten kontakt med lokale problemer er overflødig.
I de neste 4 år vil kommunistene bruke sin innflytelse i fylkestinget for å overføre myndighet og midler til primærkommunene for de oppgavene som er igjen. Vi kan også tenke oss at flere kommuner går sammen om felles administrative oppgaver og samdrift av bl.a. sykehjem. Vi vil bekjempe alle forsøk på å privatisere oppgavene. Konkret er det viktig å sette tilrettelegge jernbanetrafikken for folk og gods framfor veibygging og veitransport. Veien mellom Øysand og Orkanger skal ikke finansieres med bomavgift. Utgiftene i sin helhet skal overføres staten og belastes oljemilliardene.
"Etter vel 25 år med fylkeskommunen vet få hva den driver med. Den er et dyrt byråkratisk hinder mellom statens og kommunens ansvar. Den har funger som en leikegrind for borgerlige og sosialdemokratiske matpolitikere"
Fylkeskommunen må legges ned
Fylkeskommunen står ovenfor store endringer. Et alternativ er at staten overtar de "tunge" og viktige samfunnsoppgavene som for eksempel de videregående skolene og vedlikehold og bygging av fylkesveiene. Vi unngår bomavgifter.
NKP vil sette i gang en prosess i fylkestinget som tar sikte på full nedleggelse av dette innen 4 år. Vi vil arbeide for en reel styrking av primærkommunene på bekostning av fylkeskommunen. Dette er styrking av nærdemokratiet.
STYRK FELLESSKAPET - SLÅ TILBAKE HØYREKREFTENE
Norges Kommunistiske Parti har ingen illusjoner om å "revolusjonere" bystyrer eller fylkesting. Men vi vil aktivt og standhaftig fokusere på løsninger som er til det beste for alle. Løsninger som kan sees i lys av en sosialistisk helhetspolitikk som mangler i dag.
NKP understreker at problemene bare kan løses ved at de grunnleggende årsaker bekjempes og fjernes. Dette skiller oss fra de andre partier. Det "onde" må fjernes ved roten og vi vil fjerne dagens system. Kapitalismen med grådighet, egoisme og profitt på bekostning av fellesskapet og enkeltmenneske, solidaritet og humanisme.
STEM SOSIALISTISK - FOLKEMAKT MOT KAPITALMAKT - STEM NKP
