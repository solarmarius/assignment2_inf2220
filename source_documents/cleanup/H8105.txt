
12.1.2003
SP
Fødeavdelingen i Lærdal må opprettholdes!
Ola D. Gløtvold som sitter i sosialkomiteen for Senterpartiet sendte 12/1-04 skriftlig spørsmål til Helseministeren angående usikkerheten rundt det framtidige fødetilbudet som har oppstått ved sykehuset i Lærdal.
Senterpartiet har hele tiden ment at fødeavdelingen ved Lærdal sykehus burde opprettholdes. Meldinger tyder på at det har vært vanskelig for de ansatte ved fødeavdelingen i Lærdal og lokalbefolkningen og få klar og tydelig informasjon om det framtidige tilbudet ved sykehuset. Dette har skapt uklarhet og svekket tillit til helsevesenet. Hva vil Statsråden nå gjøre for å avklare situasjonen vedrørende fødeavdelingen ved Lærdal sykehus og gjenopprette tilliten til et trygt føde- og lokalsykehustilbud i Indre Sogn?
Helseministeren har til behandling en rapport fra Helse Vest om hvordan man vil innfri de krav som stilles ved omdanning fra fødeavdeling til såkalt forsterket fødestue, eventuelt å opprettholde dagens fødeavdeling. 5. januar i år besluttet Helse Førde å forlenge eksisterende fødeavdeling i påvente av Helseministerens behandling av nevnte rapport. Situasjonen som har oppstått fører til stor usikkerhet for fødende i regionen og en svært uheldig situasjon for sykehuset i Lærdal.
Liv Signe Navarerste i Sogn og Fjordane Sp og Stortingsrepresentant Ola D. Gløtvold mener nå at denne saken har skapt så mye usikkerhet i Indre Sogn rundt fødetilbudet, at det er på tide at Helseministeren griper inn og gir klar beskjed om hva slags tilbud fødende i området vil få framover. Senterpartiet mener at det eneste riktige nå helt klart er å opprettholde fødetilbudet i Lærdal.
Med vennlig hilsen
Lars Gjemble
Politisk rådgiver
Senterpartiets stortingsgruppe
