
Tirsdag 26. september 1995
Forsvarspolitisk talsmann Are Næss (KrF):
BEKLAGELIG FORSVARS"BOIKOTT" AV FRELSESARMEEN
-Frelsesarmeens idealistiske virksomhet og Forsvarets viktige samfunnsfunksjon gjør at begge disse står i en spesiell stilling i folks bevissthet. Jeg synes derfor det er beklagelig at Forsvarets Overkommando har bestemt seg for å endre en tidligere positiv holdning til innsamlingsaksjoner ved å nekte bøssebærere adgang til militær-leirene, og nekte soldater å befal å engasjere seg i årets TV-aksjon. Det sier Are Næss, som er Kristelig Folkepartis medlem i Storingets forsvarskomité.
-Jeg har forståelse for at forsvaret synes det blir mange innsamlingsaksjoner å forholde seg til, men dersom man vil endre den tidligere praksis, bør det skje ut fra en prinsipiell vurdering i forkant. Men selv da er den nasjonale TV-aksjonen et dårlig valg for gjennomføring av ny praksis, sier Are Næss.
-Særlig beklagelig synes jeg det er at denne rammer en aksjon med mottoet "Omsorg for hele mennesket", og en organisasjon som alle er enige om gjør et stort og viktig arbeid.
Are Næss sier han håper Forsvarets Overkommando er villig til å revurdere sitt standpunkt, og minner om fjellvettregelen som sier "det er ingen skam å snu". (KrF-Press/NPE)
