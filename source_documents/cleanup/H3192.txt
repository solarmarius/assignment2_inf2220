
26. februar 1999
Anita Apelthun Sæle:
-Her hadde det vore behov for open høyring
-Eg fattar ikkje at to store parti har latt seg ta så grundig ved nasen, uttalte næringspolitisk talsmann for KrF, Anita Apelthun Sæle under dagens stortingsdebatt angåande IT-senter på Fornebu. Ho viste til at statens oppgave burde være å legge IT-føringer for Fornebuområdet og ellers sal av eigedomen til marknadspris. -Det AP og Frp går inn for, er ei gigantisk kontantstøtte til fem av dei rikaste i landet vårt, uttalte Sæle.
Då Stortinget i fjor sommar behandla saka sist gong, sto Arbeiderpartiet og Sentrumspartia saman om eit kompromiss. Her ble man samd om at statens eigedomar skal selgast til marknadspris med IT-føringar, og at dei etablerte utdanningsinstitusjonane skal ha kontroll med eigen verksemd på Fornebu. Dette har regjeringa fylgt til punkt og prikke, mens AP har kome fram til ein annan konklusjon i samband med Frp.
Apelthun Sæle reagerer på at prosjektet IT-Fornebu legg fram mykje meir enn planar for eit IT og kunnskapssenter -Dei vil byggje boligar for å heilgardere seg, meinar Sæle, og det er forståeleg. Det ligg nemleg mykje risiko i ei IT-satsing.
Arbeiderpartiet og Framstegspartiet har gått imot forslaget om å føre opne høringar med den begrunnelse at forslaget skulle ha vore satt fram for lenge sidan. -Dette er søkte innvendinga. Det har kome fram så mange nye aspekt i denne saka at opne høyringar på eit tidlegare tidspunkt var mindre aktuelt. Eit par veker med opne høyringar ville heller ikkje trenert IT-prosjektet. Vi er ikkje i nærleiken av dei første spadetaka, og opne høyringar ville vore svært viktig i den prosessen vi er nå.
-Kvifor har Arbeiderpartiet og Frp slik hastverk i denne saka? Vi bør lytte til IT-bransja og gi fleire enn Fred Olsen og hans menn anledning til å prosjektere eit flott kunnskapssenter på Fornebu, avsluttar Sæle.
