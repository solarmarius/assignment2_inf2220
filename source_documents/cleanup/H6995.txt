
11.04.03
UMTS utbyggingen i Norge er sikret.
I går kveld avga samferdselskomiteen innstillingen om UMTS utbygging. (st. meld 32 2001-2002 og tillegg st.meld.13 2002-2003.
Regjeringen gikk på en rekke nederlag i forbindelse med denne behandlingen. Det var godt at vi fikk flertall sammen med Fremskrittspartiet og SV for å sette forgang i utbyggingen av tredjegenerasjons mobilnett (3G eller), sier Bjørgulv Froyn Arbeiderpartiet.
- Det var godt at vi fikk flertall sammen med Fremskrittspartiet og SV for å sette forgang i utbyggingen av tredjegenerasjons mobilnett (3G eller), sier Bjørgulv Froyn Arbeiderpartiet.
- Jeg synes ikke at regjeringen når den la fram tilleggsmeldingen hadde tatt endrede betingelser i telesektoren på alvor. Gjennom vårt samarbeid med SV og Fremskrittspartiet har vi i stor grad fått rettet opp dette.
Sammen fremmer flertallet, bestående av Arbeiderpartiet, Sv og Fremskrittspartiet, følgende tre forslag som har stor betydning:
Stortinget ber regjeringen utarbeide et system som pålegger UMTS konsesjonærene å samarbeide ved utbygging av UMTS-nett i de områdene av landet som er ulønnsomme.
De to ledige UMTS konsesjonene utlyses etter auksjonsprinsippet, og uten at det på forhånd settes noen minstepris.
Telenor og Netcom skal ikke betale kompensasjon til staten for utsettelsen av utbyggingen av UMTS-nettet med 15 måneder.
Vi ønsker også at tildelingen av nye konsesjoner skal skje så raskt som mulig. Arbeiderpartiet, Sv og Fremskrittspartiet pålegger regjeringen å ha gjennomført det før utgangen av juni 2003. Dette er viktig for å få klarhet i hvilke interessenter som finnes. Dessuten sakker Norge nå etter i UMTS utbyggingen og vi vil ikke bidra med ytterligere forsinkelser.
Vi i Arbeiderpartiet er glad for at vi fikk til samarbeid med SV og Fremskrittspartiet. Sammen så vi mulighetene. Regjeringen er teknologiske sinker. Det er ikke Arbeiderpartiet.
