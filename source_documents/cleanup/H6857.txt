
11.03.03
Karin Andersen, parlamentarisk nestleder
Ikke send Sima til Iran!
I dag har det falt dom i ankesaken til den Iranske, lesbiske asylsøkeren "Sima". Hun fikk opprinnelig avslag på sin asylsøknad av UDI, senere ble den anket til Utlendingsnemnda (UNE) som opprettholdt avslaget.
- At anken nå er forkastet av rettsapparatet betyr at det bare er kommunalministeren som kan hjelpe "Sima". Erna Solberg har myndighet til å stoppe utsendelsen, og den muligheten må hun bruke, sier Andersen.
Siden UDI avslo søknaden har de selv endret trusselvurdering. UDI sier nå at om hun hadde søkt asyl i dag, så er det stor sannsynlighet for at hun hadde fått bli. Iran har nemlig dødsstraff for homofili, så "Sima" risikerer forfølgelse og i verste fall døden hvis hun sendes tilbake.
- Kommunalministeren må dessuten, på generelt grunnlag, griper inn og sørger for at utsendelser basert på avslag i alle saker som dreier seg om kjønnsbasert forfølgelse nå stilles i bero, og at de blir gitt en ny behandling i tråd med politiske føringer og vurderingene av det reelle trusselbildet UDI nå har.
