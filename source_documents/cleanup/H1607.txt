
Stortinget, 22, september 2000
FREMSKRITTSPARTIETS
STORTINGSGRUPPE
fra Per Sandberg, Stortingsrepresentant FrP
ARBEIDERPARTIET SNUR IGJEN
- Jeg er glad for at Regjeringen igjen har skiftet mening, og nå følger vårt tidligere fremlagte forslag om å auksjonere bort konsesjonen for TV2, sier Per Sandberg, FrPs kulturpolitiske talsmann.
- For fem måneder siden fremla Fremskrittspartiet et forslag om at konsesjonen som i dag innehas av TV2 AS skulle tildeles ved auksjon mellom selskaper som oppfyller myndighetenes betingelser og konsesjonsvilkår. Dette forslaget ble nedstemt av blant annet Arbeiderpartiet. Når Kulturministeren fem mnd er senere legger frem det samme forslaget som regjeringens egen politikk, og som er del av fornyelsesprosessen i partiet, viser det at fornyelse i Arbeiderpartiet skjer gjennom innføring av Fremskrittspartiets gamle forslag.
- Fremskrittspartiet er likevel ikke enige i alle de ekstra føringene som regjeringen ønsker å legge på konsesjonen. Dette vil bare føre til større kontrolloppgaver og lavere pris på konsesjonen, noe som igjen vil føre til mindre penger inn i statskassen, sier en oppgitt Sandberg.
Fremskrittspartiet vil på bakgrunn av dette kreve at saken kommer tilbake til stortinget.
