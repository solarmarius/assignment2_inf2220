
Torsdag 26. mars 1992
Stortingsrepresentant Britt Harkestad (KrF):
SYND MOELVEN-KRAKKET IKKE KOM TIDLIGERE....
-Vil man være ironisk, kan man beklage at nedleggelsen av Moelven Industrier ikke skjedde for et år siden. Regjeringen kunne vanskelig ha lagt fram en så omfattende pakke til beste for Ringsaker, uten samtidig å gjøre noe tilsvarende for Askim. Når Kristelig Folkeparti støtter regjeringens forslag om at staten skal bevilge 56 millioner til etablering av Moelv Personalutvikling A/S, er det med den klare forutsetning at liknende tiltak skal komme andre lokalsamfunn til gode som opplever at nøkkel-bedrifter blir nedlagt. Det sier KrFs kommunalpolitiske talskvinne Britt Harkestad.
Britt Harkestad presiserer at hun ikke er motstander av at staten hjelper kriserammede nærmiljøer. Hun ønsker tvert om at denne saken skal skape presedens, sier hun.
-Det har imidlertid ikke unngått verken meg eller resten av KrF-gruppa at mens Moelven-krakket rammet et distrikt som både finansministeren og kommunalministeren kommer fra, kommer ikke noen av statsrådene fra Østfold, tilføyer Britt Harkestad. Hun kan ikke se at Ringsaker er noe mer "distrikts-Norge" enn Indre Østfold.
-Ikke finnes det industriarbeidsplasser i Oslo lenger, og ledigheten er stor i resten av Østfold, mens Ringsaker ligger "vegg-i-vegg" med Lillehammer, som betegnes som et vekstområde, sier KrFs kommunalpolitiske talskvinne til slutt.
Proposisjonen om krisepakken til Ringsaker avgis fredag. KrF forutsetter at også Moelven-konsernet bidrar med milder.
