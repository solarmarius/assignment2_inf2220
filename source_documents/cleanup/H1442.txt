
Dato:31/5-1999
FREMSKRITTSPARTIETS
STORTINGSGRUPPE
Fra stortingsrepresentant Øystein Hedstrøm (FrP)
Fornøyd med IT-Fornebu!
- Vi har fått fullt gjennomslag for vårt syn i IT Fornebu-saken, sier FrP's næringspolitiske talsmann, Øystein Hedstrøm, i en kommentar. Næringskomiteens innstilling om IT Fornebu behandles av Stortinget i dag .  Komitéens innstilling innebærer at det er Stortinget som til høsten skal ta avgjørelsen om hvem som skal bygge det internasjonale IT-senteret på Fornebu. At regjeringen er enig i fremgangsmåten er i seg selv oppsiktsvekkende, sier Hedstrøm.
- Men det viktigste er at FrP's og AP's initiativ for en nasjonal dugnad nå følges opp, og at næringslivet inviteres til å delta i investeringene på sunne, bedriftsøkonomiske premisser, sier Hedstrøm.
