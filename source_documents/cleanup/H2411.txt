
Onsdag 5. oktober 1994
Hilde Frafjord Johnson, stortingsrepresentant for KrF, Rogaland:
Rogaland taper på svak miljøprofil i statsbudsjettet
- Jeg er oppgitt over at regjeringen ikke har satt av penger på statsbudsjettet til miljøaksjon for Jærvassdragene. Sammen med reduksjonen i kalkingsmidler viser dette at miljøsaker har lav prioritet i regjeringen. Dette sier stortingsrepresentant Hilde Frafjord Johnson (KrF) fra Rogaland.
- Vi foreslo under budsjettbehandlingen i fjor at det skulle bevilges to millioner kroner til en "Miljøaksjon for Jærvassdragene". Når det heller ikke i år er bevilget penger over statsbudsjettet til miljøaksjonen, overrasker det meg likevel ikke. At denne saken også i år prioriteres vekk i statsbudsjettet, bekrefter bare den mindre miljøvennlige utvikling regjeringen la opp til i statsbudsjettet i fjor. Også på årets budsjett vil KrF derfor arbeide for å få inn en bevilgning til miljøaksjonen for Jærvassdragene, sier Frafjord Johnson.
Rogalandsvassdragene er avhengig av kalkingsmidlene som blir gitt over statsbudsjettet. I fjor var KrF med på å øke denne potten betydelig under behandling av statsbudsjettet. Årets budsjettframlegg viser nå en reduksjon i kalkingsmidlene på ti millioner kroner,
noe som blant annet vil gå utover Rogalandskommunene.
-Dette vil forverre situasjonen for vassdragene våre. Derfor vil vi igjen arbeide for å øke bevilgningene til kalking under den videre budsjettbehandlingen, Hilde Frafjord Johnson.
