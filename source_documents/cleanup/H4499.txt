
fredag 16. mars 2001 15:38:44
Terje Johansen (V):
- Uaktuelt å forlenge utbytteskatten
Venstres finanspolitiske talsmann Terje Johansen slår fast at det er helt uaktuelt for Venstre å forlenge den midlertidige utbytteskatten utover 2001, slik finansministeren de siste dagene har ymtet frampå om. - Budsjettavtalen mellom sentrumspartiene og Arbeiderpartiet slår fast at utbytteskatten kun skal gjelde for 2001 og dette gjelder uavhengig av når den nye skattereformen trår i kraft, sier Johansen.
- Under behandlingen av 2001- budsjettet var Venstre pådriver for grunntrekkene i den nye skattereformen: flatere skatt, fjerning av delingsmodellen og oppheving av utbytteskatten. Venstre vil ikke være med på Arbeiderpartiets forslag om progressiv utbytteskatt i bedriftene. Slik skattlegging vil være en særnorsk straffeskatt på de nye kunnskapsbedriftene og de delene av næringslivet som går godt og som skal sikre velferden vår i fremtiden, sier Terje Johansen.
