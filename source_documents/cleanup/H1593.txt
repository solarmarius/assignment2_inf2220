
Stortinget, 19. september 2000
FREMSKRITTSPARTIETS
STORTINGSGRUPPE
fra Fremskrittspartiets samferdselspolitiske talsmann
stortingsrepresentant Thore A. Nistad, og stortingsrepresentant Christopher Stensaker
EIERINTERESSER I TELENOR TIL NÆRINGS- OG HANDELSDEPARTEMENTET
- Overføringen av forvaltningen av statens eierinteresser i Telenor til Nærings- og handelsdepartementet burde ha vært gjort langt tidligere, sier Fremskrittspartiets samferdselspolitiske talsmann Thore A. Nistad.
Nistad er imidlertid fornøyd med at dette nå endelig blir gjort, slik at Samferdselsministeren slipper å sitte på begge sider av bordet ved behandling av Telenorsaker. - Arbeiderpartiet kunne ha fulgt forslagene til FrP tidligere og dermed unngått de diskusjoner om habilitet som har pågått, sier Nistad, og påpeker videre at et slikt skille som overføring av statens aksjer til Nærings- og handelsdepartementet fører til, vil kunne bidra til økt tillit til Telenors børsintroduksjon og unngår dermed sammenblanding av roller.
