
9. september 1999
Valgerd Svarstad Haugland Kjell Magne Bondevik Einar Steensnæs
Partileder Statsminister Parlamentarisk leder
En ny kurs
Foreldre har fått større valgfrihet. Det har gitt en ny kurs i oppvekst og familiepolitikken. Forsømte helseområder som kreftomsorg og psykiatri er blitt satset på. Det har gitt en ny kurs i helsepolitikken. Flere skritt i miljøpolitikken er tatt, men mye har blitt forhindret av en lite fremtidsrettet Stortingsopposisjon. Nå flyttes utfordringen til lokalplanet. Kristelig Folkepartis visjoner for våre profilområder i valgkampen har gjennomslag.
· Oppvekstpolitikken:
Ved å tilby både barnehagestøtte og kontantstøtte har regjeringen staket ut og fått Stortingets støtte for en ny og moderne kurs i familie- og oppvekstpolitikken. Foreldre til ett- og toåringer gis nå større valgfrihet, mulighet til mer tid til barna og en mer rettferdig økonomisk fordeling. Arbeiderpartiet og Sosialistisk Venstrepartis kraftige motstand viser at det fortsatt er en sterk ideologisk kamp om familie- og oppvekstpolitikken, også i lokalvalgkampen.
Vi vil i valgkampens innspurt minne om at:
· Kontantstøtten har blitt en suksess hos småbarnsforeldrene.
· Regjeringen har full behovsdekning som mål i barnehagepolitikken.
· Det bygges stadig nye barnehageplasser. Men for at målet om full barnehagedekning skal innfris, må kommunene gjøre sin del av jobben. Mange kommuner ser ut til å klare dette neste år.
· Staten har i år økt statstilskuddet både for korttids- og heltidsplass, for barn over og under tre år. For å stimulere ytterligere til behovsdekkingen planlegger regjeringen et ekstra stimuleringstilskudd på neste års budsjett.
Regjeringens skolepakke på 900 millioner over 4 år, innebærer blant annet en styrking av informasjons- og kommunikasjonsteknologi (IKT) ved å firedoble statens innsats i forhold til i år, og bedring av lærernes mulighet for kompetanseutvikling. Dette er et viktig tiltak for oss i Kristelig Folkeparti, som ønsker en skole som gjennom kunnskaper og verdier gir barn og unge selvtillit, og ruster dem for det voksne liv.
· Helsepolitikken:
Den fremste oppgaven i norsk politikk i årene som kommer er satsingen på eldre og helse. Regjeringen har satt seg fore å gjennomføre tidenes største satsing på disse områdene. Derfor må vi være nøkterne med løfter på andre områder. Hvis ikke, vil vi på nytt se at de sykeste og svakeste taper i kampen om velferdskronene.
Innsatsen begynner å gi resultater. Dette gjelder storsatsingene som partiene på Stortinget ble enige om i eldreforliket våren 1997, og det gjelder regjeringens tre nye satsingsområder; kreftomsorgen, opptrappingsplanen for psykiatrien og den økte satsingen på sykehusutstyr. Vi i KrF er også svært glade for det viktige verdivalg det innebærer at regjeringen nå vil satse på å forbedrer omsorgen for de uhelbredelig syke og døende. Samfunnet må gi aktiv livshjelp, gjennom kvalitativt god smertelindring, omsorg og fellesskap i livets sluttfase.
Vi vet at disse satsingene krever mer fagfolk, ikke bare mer penger. Utdanningskapasiteten har økt med gjennomsnittlig 90 prosent for helsefagutdanningene i løpet av 90-tallet. De nærmeste årene vil vi høste av disse store kullene. Vi satser i år 324 mill. kr. på en helsepersonellplan med vekt på etter- og videreutdanning, rekruttering i utlandet og tilbud om oppdatering for de som vil komme tilbake til helse- og omsorgssektoren.
Vi har bestemt oss for å løfte det forebyggende arbeid som alltid blir salderingspost i forhold til akuttmedisinen. Vi har integrert forebyggingsinnsatsen i de store helseplanene. Vi har lagt frem en nye og mer offensiv handlingsplan for å redusere de høye aborttallene. Vi setter inn mer penger på dette området enn noen gang tidligere. Det settes inn mer ressurser i sykehusene. Men enda viktigere: Vi setter søkelyset på måten vårt helsevesen er organisert - hvordan vi bruker ressursene. Fokus er hele tiden dette: Hvordan kan vi utvikle et helsevesen som setter møtet med det enkelt menneske i fokus.
· Miljøpolitikken:
Slik regjeringen har snudd om på miljøroret, lagt om kursen, og nå fører en annen miljøpolitikk, vil vi følge opp på lokalplanet. Problemet på riksplan har vært at selv om vi har snudd om roret, er det to-tre andre partier som skoter med årene sine årer og skipler både kursen og fremdriften.
Etter valget satser vi på at våre kommunestyrerepresentanter, ordførere og varaordførere i stor større grad kan påvirke dagsorden i sin kommune. Mange oppgaver ligger og venter. Noen kommuner er kommet i gang, andre ligger langt etter. Vi vil utfordre våre lokale folkevalgte til å være sterke pådrivere i sine kommuner. Det er nok å nevne saker somHer er nok av oppgaver å ta fatt på : kildesortering av avfall, styrking av kollektivtilbudet, reduksjon av energiforbruket i kommunene og styrking avmålrettet innsatsen for energisparing og grønt flagg-kampanje i skolene.
Kristelig Folkeparti vil være en pådriver for at alle kommuner skal innføre en miljøvurdering av alle kommunestyresaker. I Bergen har de prøvd ut dette i en del saker, og gjort vedtak om at alle saker skal gjennomgå en miljøvurdering. Det innebærer at det iDette vil bety at det i sakspapirene til hver eneste sak også skal det står en vurdering av om forslaget til vedtak vil ha miljøkonsekvenser, og i så fall hvilke og hvor alvorlige de er. Et annet område er kildesortering, som helt og fullt er et kommunalt ansvar. Mange kommuner kan bli flinkere. Avfall er ressurser på avveie. På Stortinget har vi fått gjennomslag for en sluttbehandlingsavgift på avfall, en avgift på deponering og forbrenning av avfall. Lokalt vil vi kjempe for kildesortering.
Kristelig Folkeparti vil prioritere bedre luftkvalitet framfor økt framkommelighet for privatbilene i byene. Derfor må det satses mer på kollektivtrafikken. Samferdselsministeren vil starte opp med midler til dobbelsporet på jernbanen mellom Skøyen og Asker allerede neste år.
Vi har gjennom regjeringen vist evne til samarbeid og styring. Det kan vi også gjøre lokalt. Vi er det tredje alternativet også i kommunene. KrF har i dag 34 ordførere og 1 fylkesordfører. Gjennom et styrket KrF ved lokalvalget, og flere pådrivere, vil vi ha større mulighet til å få gjennomslag. Vi vil utfordre til en ny kurs også i kommunepolitikken. Det handler om verdivalg for bl.a. helse, fremtiden og miljøet.
