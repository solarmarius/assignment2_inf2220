
Dato:27. august 2005
Stortingsrepresentant Kenneth Svendsen (FrP)
Vil offentliggjøre farlige flyselskap
- Listen over flyselskap som ikke oppfyller sikkerhetskravene, som i dag er hemmelig, må offentliggjøres, krever Fremskrittspartiets samferdselspolitiske talsmann Kenneth Svendsen.
- I Frankrike vil det bli offentliggjort en liste over flyselskap som myndighetene mener er utrygge. I Norge er det slik at en liste over flyselskap som myndigheten mener er utrygge holdes hemmelig. Nå er det på tide at vi følger eksempelet fra Frankrike og sørger for at reisende får denne viktige sikkerhetsinformasjonen, mener Svendsen.
- Samferdselsminister Torhild Skogsholm må rydde opp og raskest mulig sørge for at listen over farlige flyselskap offentliggjøres slik at reisende kan ivareta sin sikkerhet, avslutter Svendsen.
