
13.05.02
Leserinnlegg av Senterpartiets nestleder Åslaug Haga
Barnematdirektivet - gambling med barns helse.
Regjeringa godtok tidligere i år Barnematdirektivet. Dette betyr to ting:
Regjeringa legger seg flat for EU og den gambler med med barns helse. Regjeringen burde ha lagt ned veto mot direktivet.
av. Det gjelder for eksempel vitamin A og D. Innarbeidede tradisjoner i vår spedbarnsernæring gjør at norske spedbarn får i seg nok vitamin A og D gjennom kosten, som i stor grad er grøtbasert, og gjennom tilførsel av tran. Statens ernæringsråd har pekt på at grensen mellom anbefalt inntak av vitamin D og forgiftning er relativt liten. For lite D-vitamin kan føre til rakitt. For mye kan være giftig og føre til nyresvikt.
Norske ernæringsmyndigheter har i flere år advart mot å akseptere Eus barnematdirektiv på bakgrunn av fare for at norske barn kan pådra seg vitaminforgiftning og alvorlige sjukdommer. Statens råd for ernæring og fysisk aktivitet (SEF) har frarådet direktivet fordi det vil kunne gi norske barn "en helsemessig uheldig tilførsel" av de tilsatte stoffene. På vanlig norsk vil det si at direktivet åpner for at det kan tilsettes langt mer vitaminer og mineraler i babymat enn det norske barn har godt
Ernæringsmyndighetene har på ingen måte endret sin grunnleggende oppfatning. At regjeringa nå godtar barnematdirektivet er alene en politisk avveining. Regjeringa tør ikke ta opp kampen med EU.
Det er en helomvending siden valget i fjor. I en kartlegging Nei til EU gjorde i forkant av valget, var alle KrFs representanter for å bruke veto mot Barnematdirektivet. Hvor i all verden er det blitt av dem?
For å "kompensere" settes det i gang tiltak som kontroll av barnemat, oppfølging av produsentene, samt informasjon til foreldre og helsepersonell. 16 millioner skal det koste. Omfanget av tiltakene viser til fulle at Barnematdirektivet er skadelig, siden det må iverksettes så mange forholdsregler. Ernæringsprofessor Wenche Frölich viste i Aftenposten 28.2.02 til at vi nå er i den paradoksale situasjon at beriking av matvarer for voksne reguleres strengt, mens det for barn i prinsippet kan bli fritt.
Barnematdirektivet har også vært omstridt ellers i Europa. Forbrukersiden i EU-landene har vært entydig negativ til matdirektivene fra Kommisjonen. At det likevel ikke har vært nok til å stoppe disse direktivene, demonstrerer den manglende påvirkningsmulighet forbrukerinteressene har på EU-kommisjonen.
Når heller ikke de politiske myndigheter her hjemme er villige til å sikre våre forbrukerrettigheter, selv om det står om barns helse, må vi "stole på" markedet. La oss håpe at "markedet" er mer bevisst og konsekvent enn regjeringa og stortingsflertallet. Senterpartiet oppfordrer både produsenter og butikker om å være sitt ansvar bevisst. "Beriket" barnemat bør merkes spesielt slik at vi har mulighet til å velge trygg mat for våre barn. Utfordringen er herved gitt! Men at dette skal være nødvendig er helt ubegripelig.
