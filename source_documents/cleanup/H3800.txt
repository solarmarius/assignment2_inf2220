
9.12.98
Unn Aarrestad,
ROGALAND TEATER
Familie-, kultur og administrasjonskomiteen avga i natt budsjettinnstilling bl.a. på rammeområde Kulturdepartementet.
- Jeg er glad for at et bredt flertall i komiteen er oppmerksomme på de svært vanskelige arbeidsmiljøforholdene som råder ved Rogaland Teater, og som det har vært arbeidet med siden 1993, uttaler Unn Aarrestad. Dette har påskyndet bygge- og utbedringsprosjektet ved Rogaland Teater.
- Kulturdepartementet vil legge fram oppdatert informasjon om dette i løpet av våren 1999, og jeg regner med at byggesaken vil bli behandlet ved neste års statsbudsjett, fortsetter Unn Aarrestad. Hun gleder seg over denne beslutningen på teatrets vegne, og ser fram til at bygge- og utbedringsprosjektet kan komme i gang.
