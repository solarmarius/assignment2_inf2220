
OSLOSÁMEÁLBMOT BELLODAT / OSLO SAMEFOLKETS PARTI
- til kommunestyrevalget 2003
Formålsparagraf:
Samefolket er urfolk i Norge. På bakgrunn av dette skal Oslo Samefolkets parti garantere samefolket økonomisk og sosial trygghet, og kulturelle rettigheter. Fremme lokal, nasjonal og internasjonal forståelse og fredelig sameksistens mellom folkegrupper.
Politisk ståsted:
Vårt grunnsyn bygger på grunnleggende menneskeverdier og samefolkets livsfilosofi, med demokrati, frihet, likeverdighet og solidaritet som viktige verdinormer. De eldres livserfaring, visdom og rettskaffenhet tilegnet opp gjennom generasjoner er vårt ledetråd. Vi vil arbeide for at verdier fra de nasjonale og internasjonale instrumenter integreres og ivaretas i offentlig politikk. Samiske sedvaner og rettsoppfatning må respekteres og ivaretas.
Vi har et særlig ansvar å påse at den samiske befolkningen i Oslo ivaretas.
Språklovens krav skal oppfylles, slik at de samiskspråklige skal få lik tjenestetilbud i offentlig regi. Slike tilbud utvides og forbedres i hele Oslo kommune.
Oslo Samefolkets parti vil arbeid for:
- styrking og verdsetting av flerspråklig- og flerkulturellhet
-synliggjøring av samisk språk i hele kommunen
- at det opprettes samiskkonsulentstilling i Oslo kommune
- at det gis korrekt informasjon om samisk kulturhistorie og samfunnsliv
- etablering av et flerbruks-/informasjonssenter i kommunen
- styrking av samiske barns identitet fra barnehage og under hele utdanningen
- at samiske barn får fast tilbud fra førskole og gjennom grunnskolen
- å sikre og bevare tradisjonelle samisk barne- og ungdomsaktiviteter
- å sikre og bevare livssyns- og religionsfrihet i et flerkulturelt samfunn
- at det fins tilbud om språkkurs i samisk
- styrking og synliggjøring av samiske kulturytringer som joik, billedkunst, teater og musikk
- at unge fra Nord-Norge som flytter til Oslo gis tilbud om veiledning
- at 6. februar blir offentlig flaggdag
- en miljøvennlig og bærekraftig nærings- og landbruksutøvelse
- styrking av kollektivtilbudet, spesielt bevaring av trikken
- en reel likestilling mellom kjønnene
- å støtte arbeidet mot vold mot kvinner og barn
Litt historie:
Starten til Samefolkets Parti var i 1962, da Samefolkets Liste(SL) ble stiftet i Karasjok, Finnmark Fylke, der Hans Guttorm ble valgt som leder. I 1965 fikk SL 2 representanter i kommunestyret i Karasjok.
I begynnelsen var det direkte valg fra kommune til fylkesting. Hans Guttorm fra Karasjok var SLs representant i Finnmark fylkesting. I 1979 stilte SL liste til Finnmark fylkestingsvalg med eget program. Da fikk Guttorm fornyet tillit.
I 1993 startet arbeidet med å samle 5000 underskrifter for å kunne etablere Samefolkets Parti som et landsdekkende politisk parti.
I dag har vi en eller flere representanter der vi har stilt liste; i kommunene Kautokeino, Karasjok, Tana og Nesseby, samt i Finnmark fylkesting.
Dessuten har vi lokalpartier i Kautokeino, Alta, Karasjok, Tana, Karasjok, Vestlandet og i Oslo.
Oslo Samefolkets Parti:
9. mars 2003 ble lokalpartiet i Oslo stiftet. Der ble det vedtatt å stille liste til kommunevalget i Oslo høsten 2003.
Det historiske, første årsmøtet i ble avholdt 16. august 2003. De som er i styret, står nedenfor.
Førstekandidater på Samefolkets Partis liste til kommunestyrevalget i Oslo er Torbjørg Leirbakken, på andre plass er Kjell Manfred Varsi, mens tredjeplassen har Arnhild Haagensen.
Resten av lista ser slik ut:
4. Sara Hætta
5. Halil Ibrahim Isik
6. Vera Eriksen
7. Hilde Johnsen
8. Liisa T. Helander
9. Inga T. Kristensen.
Vi vil arbeide for at vi skal være stolte over å være same og flerkulturell i det moderne samfunnet !
