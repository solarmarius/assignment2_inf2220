
30-4-2004
Venstre
Positive signaler fra Frafjord Johnson
- Det er svært positivt at Hilde Frafjord Johnson trekker frem næringsutvikling som en av de fire frontene mot fattigdom i utviklingslandene. Det er verdier skapt av bedrifter som på sikt skal gjøre fattige utviklingsland mindre avhengig av bistand. Økonomisk vekst gjennom næringsutvikling er grunnlaget for en velferdsstat, sier Venstres 2. nestleder Olaf Thommessen.
- Norge bør i større grad enn i dag innrette bistandsmidler mot å stimulere til næringsutvikling og sysselsetting i våre samarbeidsland. Næringsutvikling er avgjørende for å nå FNs tusenårsmål, sier Thommessen.- Bedrifters samfunnsansvar går på tvers av landegrenser. Norske bedrifter skal drive innen etiske rammer og utøve samfunnsansvar også når de opererer i utviklingsland. Viktige samfunnsansvar i utviklingsland er å stimulere til lokal næringslivsutvikling, heve lokalt kompetansenivå, samt å bidra til å utvikle nasjonale markeder og en rettferdig verdenshandel, avslutter Olaf Thommessen.
