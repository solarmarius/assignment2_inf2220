
7. juni 2001
Ranveig Frøiland
Gjennomslag for Giskes kvalitetsreform
- Arbeiderpartiet har fått fullt gjennomslag for Giskes kvalitetsreform, sier en glad Ranveig Frøiland, (Ap), leder av kirke-, utdannings- og forskningskomiteen og saksordfører for innstillingen som ble lagt fram 7. juni 2001.
- Arbeiderpartiet har fått fullt gjennomslag for Giskes kvalitetsreform, sier en glad Ranveig Frøiland, (Ap), leder av kirke-, utdannings- og forskningskomiteen og saksordfører for innstillingen.
- Regjeringen har fått tilslutning på nesten alle punkter i reformen, blant annet innføring av ny gradsstruktur, nye undervisnings- og evalueringsformer, og ny organiserings- og finansieringsmodell for utdanningsinstitusjonene, fastslår Frøiland.
- Det er mest gledelig at studentene nå får 1000 kroner mer å rutte for i måneden, Studentene får i tillegg tettere oppfølging gjennom en avtale mellom student og institusjon, og ikke minst gjennom et historisk løft i studiefinansiering på 1,3 mrd kr.
- Utdanningsinstitusjonene vil få større frihet og handlingsrom. De får frihet og ansvar til å opprette og nedlegge studier inntil tre års varighet. Forutsetningene for god ledelse i institusjonene er lagt gjennom tilslutning til overgang til ansatte instituttbestyrere og dekaner, og flere eksterne styrerepresentanter.
- Dette er et kjempeløft for studentene, sier Ranveig Frøiland.
