
Mandag 2. juni 1997
KrF-leder Valgerd Svarstad Hauglang på trafikkaksjon:
TRAFIKKSIKRING ER VERN OM LIVET
-Mange beskylder Kristelig Folkeparti for bare å være opptatt av det ufødte liv. Men for oss betyr mottoet "Redd én" at kampen både for det fødte og ufødte liv må føres samtidig. Derfor er vi glad for at man i denne aksjonen setter fokus på det å redde liv. Det sier partileder og stortingsrepresentant Valgerd Svarstad Haugland. Mandag formiddag deltar hun på en trafikksikkerhetsaksjon i Lilletrøm i regi av forsikringsselskapet Ansvar.
-Ved hver eneste budsjettbehandling i Stortinget foreslår Kristelig Folkeparti mer penger til tiltak som gir tryggere skoleveier, og som stimulerer til bygging av gang- og sykkelveier. Vi har en tankegang rundt menneskelivet som tilsier at vi arbeider for respekt og trygghet for livet helt fra unnfangelsen og til en naturlig død, sier Valgerd Svarstad Haugland.
-Det snakkes mye om fart og rask framkomst i forbindelse med byggingen av den nye hovedflyplassen på Gardermoen. Blant annet skal veiene opprustes. Når Kristelig Folkeparti prioriterer det å sikre veier i hvert eneste budsjett, gjelder dette gang- og sykkelstier, men også sikring av rasutsatte veier og det å lage fysiske skiller mellom feltene i de respektive kjøreretningene, slik at vi unngår kollisjoner fordi noen "tar sjanser", sier Valgerd Svarstad Haugland. Hun legger til at "Redd én" er et motto som også må gjelde i samferdselspolitikken.
