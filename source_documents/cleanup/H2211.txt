
Onsdag 14. juli 1993
Stortingskandidat Jens-Petter Johnsen (KrF):
ØKENDE VOLDSBRUK OG ALKOHOL HENGER SAMMEN
Statistikken viser at antallet voldsofre som registreres ved Oslo legevakt er blitt foroblet i løpet av tre år. En tredel av voldstilfellene skjer ved utsteder med alkoholservering. Dette er symptom på et samfunn i krise som må møtes både kort-siktige og langsiktige tiltake. Blant de kortsiktige tiltakene, vil jeg nevne innskreking av serveringstiden for alkohol og reduksjon i antall skjenkebevillinger og "svakere" bevillinger. Det sa Kristelig Folkepartis førstekandiat i Oslo, Jens-Petter Johnsen, på en pressekonferanse onsdag.
Jens-Petter Johnsen viste til at ifølge den offisielle skadestatistikken fra Statens institutt for folkehelse, er det slagsmålvolden på gater og parker som er mest alkoholrelatert. De fleste voldssakene skjer på kvelds- og nattetid i helgene.
-Dette, kombinert med en agressivitetskultur som er i ferd med å blomstre blant gutter og unge menn i alderen 15 til 30 år, er i ferd med å gjøre alkoholisert vold til et folkehelseproblem, sa Jens-Petter Johnsen.
-Jeg tror Oslo kan lære av de erfaringene Haugesund har gjort. I kjølvannet av en kraftig liberalisering i antall skjenkevevillinger, og betydelig utvidelse av skjenketidene, fikk Haugesund flere år med økning både i antallet voldssaker, og grovheten i dem. I 1992 foretok bystyret en forsiktig innstramming i åpnings- og skjenketidene, samtidig som man innskrenket brennevinsbevillingene til spiserestaurantene. Dette kombinert med ulike forebyggende tiltak, ga en spontan effekt på politistatistikken. Antall anmeldelser sank med omlag 25 prosent på ett år, sa Jens-Petter Johnsen.
-Jeg er ikke spesielt begeistret for pub-kulturen i England, men det er i hvertfall én ting vi kan lære av den: Der slutter alkoholserveringen ved midnatt, la han til.
Jens-Petter Johnsen sa seg glad for de framstøtene byrådet har gjort når det gjelder innskrenkinger i alkoholkonsumet i Oslos restaurantverden, men la til at han var redd det ble gjort for få og for små tiltak.
-Et annet problem oppstår når representantene for byrådet gir signaler som spriker i alle retninger. Det er lite troverdig når byrådet den ene dagen vil stramme inn på skjenkeforholdene i Oslo, og byrådslederen i neste omgang sier han skulle ønske man kunne få kjøpt øl fra gatekjøkken, slik Rune Gerhardsen sa i VG for kort tid siden, sa Jens-Petter Johnsen på pressekonferansen i Oslo onsdag.
