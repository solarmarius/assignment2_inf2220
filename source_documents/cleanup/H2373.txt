
Torsdag 1. september 1994
Kristelig Folkepartis sentralstyre:
NEI TIL REDUKSJONER I JERNBANETILBUDET
Kristelig Folkepartis sentralsstyre, samlet til møte på NSBs konferansetog mellom Oslo og Geilo torsdag 1. september, har blant annet drøftet jernbanens framtid, og vil uttale:
Det er viktig både ut fra samfunnsmessige og miljømessige hensyn å satse på en utbygging av jernbanen. Regjeringen må derfor følge opp de investeringsplanene Stortinget fastla ved behandlingen av jernbanemeldingen.
For en tid tilbake kom det fram opplysninger om mulige ned-leggelser av flere jernbanestasjoner og innskrenkinger av rutetilbudet, spesielt i distriktene.
Sentralstyret i Kristelig Folkeparti krever at slike planer ikke blir gjennomført uten at Stortinget får seg forelagt saken.
Sentralstyret mener at mange jernbanestasjoner kan kombineres med andre aktiviteter, som for eksempel posthus, kafé, kulturaktiviteter med mer.
For ytterligere kommentarer kan sentralstyrets medlemmer nås på Haugen Hotel, Geilo, på telefon 32 09 06 44.
