
9.6.97:
Magnus Stangeland,
Fleirtal i samferdselskomiteen for å auke rammene til veginvesteringar med 5, 3 milliardar (1998-2001)
DISTRIKTA ER VINNAREN
Distrikta er den klare vinnaren etter at fleirtalet i dag vart einige om å auka løyvinga til veginvesteringar i den neste planperioden med 5,3 mrd. kroner. Senterpartiet, Høgre og Kristeleg Folkeparti som utgjer fleirtalet i samferdselskomiteen, går inn for å auka løyvinga ut over Regjeringa sitt forslag på følgjande område:
3 mrd. kroner til riksveginvesteringar
500 mill. kroner til fylkesvegar
500 mill. kroner til rassikring
1,3 mrd. kroner til stamvegar
Senterpartiet er glad for denne store infrastruktursatsinga, som i hovudsak går til veginvesteringar i distrikta. I utgangspunktet hadde Senterpartiet eit meir ambisiøst opplegg for fylkesvegar, men er glad for å ha fått fleirtalet med på ei betydeleg auke for å oppjustere fylkesvegane våre. Dei 3 mrd. kr. til riksveginvesteringar som det er fleirtal for, skal også i hovudsak gå til investeringar i distrikta, medan det i Oslo-området skal satsast på kollektivtiltak og sykkel- og gangsti, seier Magnus Stangeland, leiar i samferdselskomiteen.
