
Dato: 13. november 2000
FREMSKRITTSPARTIETS
STORTINGSGRUPPE
Fra stortingsrepresentant John I. Alvheim (FrP)
FrP VIL HA 1000 NYE HJELPEPLEIERSTILLINGER I SYKEHJEMMENE!
Sosial- og helsedepartementet vil godkjenne at kommunene bygger 5000 boenheter, sykehjems-/omsorgsboligplasser, utover det som ligger i eldreplanen som Stortinget vedtok i 1997. Dette er svært gledelig fordi behovet er stort  særlig for sykehjemsplasser. Det er imidlertid nødvendig å øke bemanningen i sykehjemmene slik at pasientene får den nødvendige omsorg og pleie mens de oppholder seg i institusjonene.
- FrP har tatt konsekvensene av dette og fremmer forslag, i forbindelse med behandlingen av årets Statsbudsjett, om at det skal opprettes 1000 nye hjelpepleierstillinger i sykehjemmene, sier FrP's helsepolitiske talsmann stortingsrepresentant John I. Alvheim.
- I snitt har våre sykehjem i dag en pleiefaktor på 0.65 årsverk pr. pasient. Dette er en ubetydelig økning i løpet av de siste fem år, selv om alderssammensetningen og pleietyngden er vesentlig endret i denne perioden. På slutten av 70-tallet var alderssnittet på innlagte pasienter fra 70-75 år mens i dag er snittet på over 85 år. Det avdekkes stadig uverdige og mangelfulle forhold i sykehjem som direkte kan tilskrives for knapp bemanning i sykehjemmene, sier Alvheim.
- Derfor fremmer vi nå forslag om å øke bemanningen med 1000 hjelpepleierstillinger. Og jeg tror ikke det vil være vanskelig å få besatt disse stillingene. Hele 70% av de hjelpepleiere som i dag er i tjeneste går i brøkstillinger med til dels svært små brøker. Mange av disse er villige til  og ønsker til og med  å ta hele stillinger eller større deltidsstillinger, avslutter Alvheim.
