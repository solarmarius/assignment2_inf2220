
27/01-00
FREMSKRITTSPARTIETS
STORTINGSGRUPPE
fra Stortingsrepresentant Per Sandberg
Bevisst spill av Dagbladet og AP.
Stortingsrepresentant Per Sandberg reagerer med hoderysting over Dagbladets avsluttende artikkelserie om barns situasjon etter samlivsbrudd.
- Maken til diskriminerende journalistikk skal man lete lenge etter, sier han.
- Her kjører altså Dagbladet en glimrende artikkelserie som er meget dekkende for konsekvensene av dagens lovgivning vedrørende barns situasjon etter samlivsbrudd.
Poenget er at Fremskrittspartiet og undertegnede allerede har tatt konsekvensene av dette og allerede i april 1999 fremmet tre forslag som ville løse de problemstillinger Dagbladet har satt søkelyset på. Dette vet selvfølgelig Dagbladet. 
Sandberg gjorde Dagbladet oppmerksom på dette allerede Fredag den 21 januar gjennom en pressemelding vedlagt alle tre forslag. Sandberg ble selv intervjuet av journalist Rise onsdag 26 hvor han på oppfordring fra Rise sendte bud til Dagbladet med forslagene og en kronikk Sandberg hadde sendt avisen.
- Etter dette fremstiller altså Dagbladet i dagens utgave det slik at Arbeiderpartiet skal ta saken. At APs Karita Bekkemellem Orheim og Jon O Alstad nå fremstår samstemt og skal løse opp i disse sakene er i seg selv en frekkhet, Alstad er jo i tillegg valgt som saksordfører på to av de forslagene Fremskrittspartiet har fremmet og som ligger til behandling i komiteen. De trenger ikke vente til APs landsmøte til høsten, de kan bare gi positiv tilslutning til disse forslagene under vårens behandling. Barn bør ikke lide pga. ytterligere trenering fra AP eller at det er feil parti som har fremmet forslagene, avslutter Sandberg.
