
Torsdag 26. mars 1992
Odd Holten om preste-tiltak:
DEPARTEMENTET ER FOR TREGT
Det er bare ett ord som kan beskrive kirkedepartementets arbeid når det gjelder tiltak for å bedre prestenes arbeidsforhold, og det er ordet "tregt". Saken har versert i flere år, og kan umulig være ukjent for departementet. Dette slår Odd Holten fast etter at kirkeminister Gudmund Hernes onsdag svarte i Stortingets spørretime på hvor langt arbeidet med dette er kommet. Stortinget har bevilget sju millioner kroner til formålet.
Statsråd Gudmund Hernes mente at departementet allerede har gjort en hel del for å bedre prestenes arbeidsvilkår. Når det gjaldt bevilgningen på sju millioner, har det vært holdt to møter med de berørte tjenestemannsorganisasjonene, og Hernes syntes ikke at tre måneder var spesielt lang tid å bruke for å finne fram til en avtale med disse.
Odd Holten var ikke uten videre enig i dette, og minnet om at prestene faktisk har ventet adskillig mer enn tre måneder på at slike ordninger skal begynne å fungere. Han minnet om at de sju millionene var å oppfatte som en "startbevilgning" til dette arbeidet, men fikk ikke noe svar fra statsråden på om hvor stort det relle behovet er for bevilgn-inger til dette arbeidet er. Presteforeningen selv mener behovet er i størrelsesorden 40 millioner.
