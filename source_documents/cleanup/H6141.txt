
12.09.02
Venstre
Slipp skolen fri ­ ikke staten!
Venstre vil la skolene få frihet til å skape resultater selv, ikke la staten styre skolene til å bli konforme. - For Venstre er mangfoldet i skolen viktig. Lokal styring ut fra lokale forhold skaper bedre resultater enn en sentralstyrt skole, sier Trine Skei Grande, parlamentarisk leder for Venstre.
Bakgrunnen for Venstres reaksjon er en melding om at Utdanningsdepartementet er i ferd med å se på fordeler og ulemper med statlig drift av grunnskolen etter samme modell som sykehusene.
-Sentral statlig styring skaper oftere dårlige resultater gjennom økt byråkrati og liten fleksibilitet, sier Skei Grande, som er på linje med forskere ved NTNU som konkluderer med at statlig drift vil gi en jevnere standard men en langt dyrere grunnskole.
Ressursbehovene i grunnskolen varierer mye etter lokale forhold. Disse beslutningene bør derfor tas lokalt, dersom man ønsker den billigste løsningen. Standardisering betyr dyrere drift, ifølge forskerne.
