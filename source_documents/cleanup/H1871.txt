
Mandag 9. november 1992
Kristelig Folkepartis landsstyre:
UNØDVENDIG Å FORSINKE NORD-NORGE-BANEN
Det er unødvendig å forsinke prosessen med Nord-Norge-banen til en eventuell analyse av trafikkgrunnlaget foreligger, og arbeidet med å forberede en hovedplan-fase for Nord-Norge-banen bør derfor kunne gå sin gang. Det sier landsstyret i Kristelig Folkeparti i en uttalelse som ble vedtatt at landstyret møttes i Oslo i helgen.
Bakgrunnen for uttalelsen er at NSB har bedt om en ny undersøkelse av passasjergrunn-laget for en slik bane før man eventuelt begynner med hovedplanarbeidet. Det skjedde da NSB presenterte forprosjektet for Samferdselsdepartementet.
Landsstyret minner i sin uttalelse om at da Stortinget bevilget 16,2 millioner kroner til forprosjektet, var det under forutsetning at dette skulle gi Stortinget mulighet til en endelig behandling av Nord-Norge-banen.
Landsstyret viser til at NSB selv i sin rapport medgir at en analyse av passasjer-trafikken kan utstå til en eventuell hovedplanfase, og man ber derfor Samferdselsdeparte-mentet starte arbeidet med meldingen om dette, slik at den kan legges fram for Stortinget senest sammen med Jernbanemeldingen for 1994-97, slik Stortinget tidligere har forutsatt.
