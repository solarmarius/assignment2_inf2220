
18.11.2003
Frå Valgerd Svarstad Haugland, partileiar i KrF
Bioteknoligilova vedteke
Ein siger for menneskeverdet
Å forska på genmateriale slik at ein kan sortera ut dei borna ein ikkje vil ha, er heilt utenkjeleg for KrF! Bioteknologilova som vart vedtatt i dag er ein historisk siger for KrF og for menneskeverdet, seier partileiar Valgerd Svarstad Haugland.
KrF er positive til medisinske framsteg. Men når medisinske framsteg krenkjer menneskeverdet, seier KrF stopp. Det gjeld særleg innanfor bioteknologi. Er det akseptabelt å skapa eit spirande menneskeliv berre for å nytta det til forsking? Er det akseptabelt å forska på genmateriale så ein etter kvart kan sortera ut dei borna ein ikkje vil ha? Nei, seier Kristeleg Folkeparti. KrF seier JA til livet og dermed vil vi ha klare grenser der forskinga står i fare for å krenkja menneskeverdet. Vi vil ikkje at mennesket skal gjerast til eit middel som kan utnyttast. Vi vil ikkje ha eit sorteringssamfunn, der ein kan velja å fjerna menneske med funksjonshemmingar eller sjukdommar.
Bioteknologilova som i dag vart vedtatt i Stortinget er ein siger og eit Ja til livet!
