
15.02.2005
ARBEIDERPARTIETS STORTINGSGRUPPE
Flertall for taxfreesalg på utenlandstog.
Samferdselskomiteen avga i dag innstilling om NSB AS sin virksomhet for 2004-2006. Forslaget fra Arbeiderpartiet om at utenlandstog skal likestilles med fly og båt når det gjelder taxfreesalg, får flertall.
Jeg er glad for at NSB AS nå får en klar og entydig fullmakt til å arbeide med å finne løsning på dette spørsmålet. Taxfree salg vil gi de reisende et bedre tilbud, samtidig som dette kan gi inntekter til togdrift fra Norge til utlandet, sier Oddbjørg Ausdal Starrfelt, Arbeiderpartiets samferdselspolitiske talskvinne.
Et flertall bestående av Arbeiderpartiet, SV og Frp sier i dagens innstilling at NSB AS bør kunne drive taxfreesalg på like linje med andre transportformer som driver utenlandstransport, sier Oddbjørg Ausdal Starrfelt.
Vi forventer at departementet sørger for at NSB AS på en smidig måte får mulighet til å gi de reisende den samme servicen som allerede praktiseres i andre grenseoverskridende transportformer som ferjetransport og fly, avslutter Oddbjørg Ausdal Starrfelt.
