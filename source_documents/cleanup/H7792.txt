
2003
Fellesprogram for kommunevalget i Nøtterøy og Tønsberg og fylkestingvalget i Vestfold.
Stopp bomringen 15. september
Tønsberglisten og Nøtterøylisten har som sin viktigste sak å stoppe planene om en bomring rundt Tønsberg. Vi sier også nei til planene om en veipakke. Det er statens oppgave å bygge og vedlikeholde veier. Under 1/3 av bil- og bensinavgiftene brukes til dette.
· En bomring vil gi husstandene i distriktet opptil kr. 15.000 i årlige merutgifter i minst 15 år.
· En bomring vil være en katastrofe for handels- og annen næringsvirksomhet i Tønsberg.
· En bomring vil drepe Tønsberg by som kultur- og foreningssentrum.
· En bomring løser ikke trafikk- og parkeringsproblemer, styrker ikke kollektivtilbudet og gir dårligere miljø.
· Gode og trygge bomiljøer vil bli ødelagt av en bomring fordi kjøremønsteret endres. Veinettet rundt bomringen får økt trafikk og dårligere kollektivtilbud.
Det distriktet trenger er direkteforbindelse mellom Nøtterøy og E18 og Slagen og E18. Dessuten et bedre kollektivtilbud og et fleksibelt parkeringstilbud uten avgift de to første timene.
Tønsberglisten og Nøtterøylisten vil ha folkeavstemning i spørsmål der minst 5% av velgerne krever det.
Andre viktige saker
Kommunen skal prioritere syke og svake grupper og forebyggende arbeid blant barn og unge.
Helse
Styrket bemanning ved sykehjem, i hjemmesykepleie og hjemmehjelp. Omsorgslønn til pårørende for alvorlig syke og døende. Omsorgsstasjonen for barn og unge og Utekontakten opprettholdes.
Skole
Flere lærere til elever med særlige behov.
Idrett
Grupper under 18 år gis tilbud om gratis bruk av kommunale lokaler og idrettsanlegg. Støtten til trenere økes.
Kultur
Kulturstøtten økes med særlig vekt på aktiviteten i nærmiljøene og foreninger. Det gjelder f.eks. korps, sangkor, annet musikktilbud, kunstutstillinger og kulturprosjekter.
Kirke
Kirken og andre livssynssamfunn gis økt støtte til barne- og ungdomsarbeid og diakonalt arbeid. Økt støtte gis også til drift og vedlikehold av kirker og andre kirkelige eiendommer.
Vi tror på bruk av sunn fornuft fremfor partipisk og tvang. Våre kommuner trenger nytenking og representanter uten tradisjonell partipolitisk forankring.
Med din hjelp kan vi stoppe bomringen og gjennommføre ovennevnte saker.
Stem på · Tønsberglisten · Nøtterøylisten · Vestfoldlisten mot bomring
