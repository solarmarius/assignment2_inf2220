
04.06.02
Finanspolitisk talsmann i KrF, Ingebrigt S. Sørfonn:
Avtale om revidert nasjonalbudsjett:-Økt satsing på skole og helse
-Jeg er glad for at regjeringspartiene nå har fått til en helhetlige avtale om revidert nasjonalbudsjett. En av hovedsatsingene for Samarbeidsregjeringen denne våren er helse, jeg er derfor meget godt fornøyd med at vi nå styrker innsatsen til sykehus og opptreningsinstitusjoner med ytterligere 375 millioner kroner, sier Ingebrigt S. Sørfonn, finanspolitisk talsmann i KrF.
-Også skolen får mer penger gjennom dette forliket. Den totale økningen på utdanningssiden er på over 23 millioner kroner. Disse pengene fordels blant annet på lærebedrifter og private høyskoler. Avtalen sikrer også at det fra 2003 gis samme støtte til elever ved folkehøyskolnene som ved andre skoler fra 2003, opplyser Sørfonn.
Sørfonn sier det var viktig for regjeringspartiene å få til en helhetlig avtale. -Stramheten i budsjettet er beholdt og vi holder oss innenfor den såkalte handlingsregelen. Totalt omdisponeres det ca. 620 mill kroner i denne avtalen, sier Sørfonn.
