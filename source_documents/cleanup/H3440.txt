
26. januar 2001
Fra stortingsrepresentant Arne Lyngstad (Nord-Trøndelag)
Kampen mot for tidlig sendetid for "Hotel-Cæsar":
-Lærerlaget driver viktig verdikamp
- Det er svært positivt at lærerlaget har bedt TV2 flytte Hotel Cæsar-serien til et senere sendetidspunkt. Denne slags verdimobilisering er bra, og viser at lærerlaget er opptatt av langt mer en lønnskrav og arbeidsforhold. Dette uttaler skolepolitisk talsmann for KrF, Arne Lyngstad.
- Lærerne vil bygge opp om et positvt menneske- og samfunnssyn. Det er rett å reagere når mediesamfunnet motarbeider deres pedagogiske prosjekt. Vi må ha respekt for barndommen og beskytte både foreldre og barn fra kampen om fjernkontrollen i Barne-TV tid, sier Lyngstad.
- Når frivillige organisasjoner, fagforeninger og markedsaktører engasjerer seg i en sak på denne måten, er det et eksempel på god verdimobilisering fra de brede samfunnslag. Politikernes oppgaver å legge til rette for dette. Som skolepolitiker er det viktig for meg å gi full støtte til den verdikamp lærerlaget nå driver, sier Lyngstad og håper at TV2 er lydhør overfor lærerne, sponsorer og alle de som ønsker at TV-kanalene skal skille mellom familie tid og voksen-tid.
