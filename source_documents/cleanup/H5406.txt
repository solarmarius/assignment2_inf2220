
Stortinget, 5. desember 2001
Jan Olav Olsen
Flertallet svekker eksamen
I budsjettforslaget fra Stoltenbergregjeringen lå det inne en svekkelse av eksamensordningen i grunnskolen.. Samarbeidsregjeringen styrket budsjettet med 12 millioner kroner med den begrunnelse at eksamensordningen er viktig som en del av den samlede elevvurderingen. Regjeringen ønsker derfor ikke å redusere bevilgningen til dette formålet.
Høyre er selvsagt enig i dette. Sammen med Kristelig Folkeparti og Venstre støtter vi Regjeringens forslag. I innstillingen fra KUF-komiteen sier vi at den obligatoriske eksamen etter grunnskolen er et viktig tiltak i læringsprosessen for elevene i tillegg til at den er en viktig del av elevvurderingen.
Høyre beklager sterkt at komiteens flertall, representantene fra Arbeiderpartiet, Fremskrittspartiet, Sosialistisk Venstreparti og Senterpartiet støtter Stoltenbergregjeringens vurderinger og dermed svekker obligatorisk eksamen i grunnskolen. Høyre finner det særlig bemerkelsesverdig at Fremskrittspartiet er med på dette forslaget. Vi ser på reduseringen av bevilgningen som her er foreslått, som et bevisst tiltak for på relativt kort sikt å fjerne obligatorisk skriftlig eksamen i grunnskolen
