
Skånland FrP
Skånland FrP - for folk flest
Vårt valgprogram.
Næringsutvikling: Hvordan stimulere til næringsutvikling uten å øke statlige og kommunale overføringer? Kanskje det kan være til sin hensikt å skjære byråkratiet til beinet. Gjennom rask, effektiv saksbehandling og konstruktiv rådgivning. Lokalt engasjement for lokalisering / plassering kan man gi de lokale grundere det som skal til for at de skal velge akkurat Skånland til å starte sin virksomhet i!
Eldreomsorg: Det er klart at de eldre fortjener bedre behandling enn det de i dag får.
Får de det i noe som helst offentlig tilbud? Kan vi omtale det vi i dag har som et tilbud?
Vi i Fremskrittspartiet mener at vi ikke har noe "tilbud"! Man kan ikke i dag velge noe som helst, men må ta det man får. Dette ønsker vi å gjøre noe med.
Det første vi må få til er en sentralisering av administrasjon for eldreomsorg, og den må legges til det som er en naturlig sentrum for kommunen, nemlig Evenskjer.
Skole: Skal vi finne oss i at barna våre, altså fremtida vår skal skole i noe som holder standard som et østeuropeisk fabrikkbygg, der sikkerhetsnett må monteres for at elever og lærere ikke skal få hele eller deler av bygningen i hodet?
Nei dette skal vi gjøre noe med!
Dette kommer vi i Fremskrittspartiet til å prioritere som NR 1.
Barnehage: Vi vet at det opereres med lange ventelister for plass i barnehage, det må vi gjøre noe med. Og får du plass har du ingen valgfrihet for bruk av den. Igjen viser det seg at gjennom det offentlige finnes det ingen fleksibilitet.
Flerbrukshus: En selvfølge at Evenskjer som sentrum trenger en storstue som blir et naturlig samlingspunkt for alle i alle aldre.
FRP er partiet for folk flest, og ønsker folk flest et slik hus skal vi jobbe for å få det til.
Med Valgvennlig Hilsen
Christer Kristiansen
Ordførerkandidat.
