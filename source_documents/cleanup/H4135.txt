
fredag 21. juni 1996 15:41:50
Lars Sponheim
Dok. 8:
Forslag fra stortingsrepresentant Lars Sponheim om regelendringer som gjør det mulig for lokale styresmakter å frita elektriske biler for bompengeavgift.
Til Stortinget
Oslo bystyre har bedt byrådet i Oslo fremme sak om gratis passering for elektriske biler gjennom bomringen. Vegdirektoratet har i brev av 5. februar 1996 til Oslo kommune avvist å innvilge fritak for bompengeavgift under henvisning til veglovens § 27.
Elektriske biler kan i de store byene bidra til å redusere lokal forurensing, og representere et godt alternativ for mange på kortere persontransport. Myndighetene bør gjøre det de kan for å stimulere til øket bruk av slike biler til erstatning for biler drevet av fossile brensler gjennom positive virkemidler.
På denne bakgrunn framsettes følgende forslag:
«Stortinget ber regjeringen fremme forslag om endringer i for å gjøre det mulig for lokale styresmakter å frita elektriske biler for bompengeavgift.»
Oslo den 20. juni 1996
