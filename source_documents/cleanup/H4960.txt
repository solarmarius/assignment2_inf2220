
07.08.2001
Ragnar Nordgreen
Høyre angriper velferden
Høyre innrømmer aldri i livet at partiet er mot velferd, motvelferdsstaten. Tvert om er Høyre i galluprusen kalde nok til å ljuge på seg æren for norsk velferd, skriver nestleder i Oppland Arbeiderparti Ragnar Nordgreen. Jan Pettersens begeistrede støtte til USA's Republikanere ? et erklært anti-velferdsparti ? viser riktignok hvor hans hjerte ligger. Men Høyre kommer aldri til å innrømme motstand mot dennorske velferdsstaten.
Høyre innrømmer aldri i livet at partiet er mot velferd, mot velferdsstaten. Tvert om er Høyre i galluprusen kalde nok til å ljuge på seg æren for norsk velferd. Jan Pettersens begeistrede støtte til USA's Republikanere ? et erklært anti-velferdsparti ? viser riktignok hvor hans hjerte ligger. Men Høyre kommer aldri til å innrømme motstand mot den norske velferdsstaten.
Beruset av sin framgang på meningsmålingene skaper likevel Høyre inntrykk av liten eller ingen sammenheng mellom velferd for alle og offentlige inntekter. Beruset av regjeringsutsikten angriper Høyre for første gang ikke bare høye skatter og avgifter, men skatter og avgifter i seg sjøl. Høyrefolk har aldri «betalt sin skatt med glede». Nå utfordrer Høyre folks vilje til i det hele tatt å betale skatter og avgifter. Slik angriper, ja undergraver Høyre selve det norske systemet. For hvem skal betale Høyres velferdsstat?
Høyres toppmann i Oppland, Olemic Thommessen, er med på galeien, til tross for at han ynder å framstå som en verdikonservativ kulturpersonlighet. Den europeiske arbeidsgiverorganisasjonen gråter krokodilletårer for sin motpart, lønnsmottakerne. De har foretatt en undersøkelse bygd på den falske og velferdsfiendtlige idé at skatter og avgifter er noe en betaler uten å få noe igjen for det. På dette spinkle, men skumle grunnlaget hevder Thommessen at alt godtfolk tjener fram til 3. august forsvinner til skatt, avgifter og moms.
Høyre tar nå sjansen på å framstå som et parti mot skatter og avgifter, til tross for at de neppe er det. Kommer partiet i regjeringsposisjon vil folk oppleve at skatter og avgifter ikke forsvinner likevel. Høyre vil ikke våge å rasere velferdsstaten. Høyre kan økonomi. Når valgkampens hete har lagt seg kommer også Høyre til å sende folkets velferdsregning til oss, til det norske folk.
Men fordi Høyre har satset folks skatte- og avgiftsvilje i kampen for makta, vil de som går på agnet og stemmer Høyre i 2001 vende partiet ryggen ved neste korsvei. Da går deres stemme til det ekte skatte- og avgiftsnekterpartiet ? Framskrittspartiet.
Thommessen ser faren, og sier Høyre ikke vil radbrekke det offentligesystem. Men hvis godtfolks skatte- og avgiftsvilje blir undergravd, da er det offentlige system radbrukket. Høyre ser ut til å ville risikere dét for å vinne valget 2001.
Er det verdt prisen, Thommesen?
