
18.2.2000
Tor Nymo,
Pressemelding fra
URETTFERDIG FOR NORDNORSKE UTENLANDSSTUDENTER
- Jeg reagerer sterkt på dagens oppslag i Dagsavisen som viser at nordnorske utenlandsstudenter vil miste over 5000 kroner som følge av en omlegging av Lånekassens regler for reisestøtte dersom de studerer i Vancouver i Canada.
- Det er både urettferdig og urimelig at nordnorske studenter skal rammes på denne måten, sier en engasjert stortingsrepresentant Tor Nymo fra Troms.
Nymo reagerte spontant på oppslaget og leverte i dag inn et skriftlig spørsmål til Utdanningsminister Jon Lilletun. - Med tanke på regjeringens profil forventer jeg et offensivt svar fra Lilletun, sier Nymo.
Nymo viser til at regjeringen har hatt som ambisjon å bidra til at rekrutteringen til utenlandsstudier skjer fra større deler av landet og ikke bare fra området rundt hovedstaden.
- Jeg kan ikke skjønne at dette er en tilsiktet virkning eller på noen måte ønskelig sett fra departementets side, avslutter Tor Nymo.
