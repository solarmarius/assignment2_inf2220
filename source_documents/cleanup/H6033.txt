
18.06.02
Per Sandberg, innvandringspolitisk talsmann Fremskrittspartiet.
- Finnes det overhode ingen grenser
- Slipp fangene løs, send dem til Norge. Flykaprere, mordere, terrorister, hvem som helst, slipp dem løs, send til Norge, her de får opphold i Norge. Dette er nå den nye PR-kampanjen UDI har startet.
Per Sandberg, som er Fremskrittspartiets innvandringspolitiske talsmann, er rystet. - Hvem har ansvaret for dette vedtaket, spør han. - Noen må stilles til ansvar for slike fatale vedtak. Dette er det mest provoserende vedtak overfor det norske folk jeg noen gang har registrert, forsetter Sandberg. - Å premiere flykapring med opphold i verdens rikeste land, med verdens beste velferdsordninger er helt absurd.
- Fra før vet vi at det sannsynligvis er et flertall på Stortinget for å utvide asylinstituttet til å omfatte alle mennesker som måtte føle seg forfulgt pga. kjønnsforfølgelse o.s.v. Ja hele den muslimske verden omfattes nå snart av det norske asylinstituttet. Nå skal det altså åpnes for at kriminelle skal få opphold på humanitært grunnlag. Dette er dråpen som får begeret til å flyte over. Norge slår nye rekorder hver dag med antall asylsøkere, dette er sannelig ikke merkelig, med saksbehandlerne ikke ser noen som helst konsekvenser av sine vedtak, men heller har som livsmotto å provosere det norske folk mest mulig, sier Sandberg.
- Det at disse "flykaprerne" har fått avslag på sine søknader i Danmark setter også saken i et merkelig lys, mener Sandberg. - Nå må Norge bruke Dublin- konvensjonen slik den er tenkt brukt. Dette bekrefter bare at Norge er den oasen for asylsøkere fra hele verden som Fremskrittspartiet har advart mot. Sandberg viser også til de fellesmerknader Fremskrittspartiet har sammen med regjeringspartiene i revidert, nemlig en strengere praktisering av Dublin-konvensjonen.
- Nå må slike saker tilbake på politikernes bord, utlendingnemda må enten legges ned eller få en sammensetting som gjenspeiler de politiske partienes representasjon i Stortinget, mener Sandberg.
Bare det å foreslå dette bør kvalifisere til å miste stilling eller verv, sier Sandberg. Nå må kommunalministeren ta affære, uansett denne saken skal granskes, og det grundig, avslutter Sandberg.
