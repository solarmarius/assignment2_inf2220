
søndag 22. februar 1998 17:47:45
Venstres landsstyre:
Husk Etableringsgenerasjonen
Venstres landsstyre vil be om at Venstre i arbeidet med statsbudsjettet for 1999 står fast på å forsvare et generasjonsomfattende sosialt fellesskap. Det betyr i praksis at en må gjøre det som er mulig for å gi etableringsgenerasjonen en god start i livet.
Derfor må både Voksenåsen-erklæringens formuleringer om økt stipend for ungdom under utdanning, en sosial boligpolitikk med flere utleie-boliger og Venstres forslag om Husbanken som førstehjemsbank få støtte. I Norge er det tradisjon for å slåss for likeverdige muligheter for alle. Det er det særlig viktig å gjøre for å unngå en sosial klemme for etableringsgenerasjonen.
Asker, 21. februar 1998 kl. 17:00
