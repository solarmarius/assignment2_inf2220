
Torsdag 9. september 1993
KrFs nestleder og
stortingsrepresentant for Vest-Agder, Jon Lilletun:
FORHÅNDSKONTROLL AV VIDEOFILMER
-Det er påvist en sammenheng mellom ekstreme voldsbeskrivelser og voldsutøvelse i samfunnet. Man kan ikke så vold i stuene og høste fred i gatene. Mange videofilmer viser sterke voldsscener, og disse blir ikke forhåndskontrollert slik videofilmer blir det. Kristelig Folkeparti utfordrer nå kulturminister Åse Kleveland til å innføre en forhåndskontroll på videofilmer. Det sa nestlederen i Kristelig Folkeparti og stor-tingsrepresentant for Vest-Agder, Jon Lilletun, på en pressekonferanse i Oslo torsdag.
-Underholdningsindustrien må nå underlegges strengere kontroll for å stoppe den alminneliggjøring av vold som skjer i samfunnet. Denne utvikling fører til at unge og eldre lettere tyr til vold. Denne er ikke sjelden helt vilkårlig. I kombinasjon med aggressive holdninger og alkohol blir mennesker drivende voldsminer. Jeg er glad for at bl.a. politimester Rolf B. Wegner i Bergen har satt søkelyset på nettopp underholdnings-industriens rolle i å forherlige vold. Vi kan ikke være enige med kulturradikalere som hevder at voldsbeskrivelse har den motsatte effekt, nemlig å skape anti-volds-holdninger. Hvis det var riktig, burde volden ha gått ned de siste 10 år. Det motsatte har skjedd, sa Jon Lilletun.
Jon Lilletun sa også at han er bekymret for den påvirkningen voldsskildringer i tegneseriehefter og dataspill kan føre til.
-Tidligere var tegneserier stort sett harmløs tidtrøyte av typen Donald Duck, men har mer og mer utviklet seg til en selvstendig litterær gener. Vi har fått "tegneserier for voksne" som er svært direkte i sine beskrivelser av både vold og erotikk, og mange av disse blir også lest av barn. Påvirkningen fra dataspill som går ut på å lemleste eller drepe en fiende, er jeg enda mer bekymret for, sa Jon Lilletun. Han viste til at Kristelig Folkeparti i Stortinget har foreslått å innføre forhåndskontroll på videofilmer på linje med det bl.a. kinofilmer gjennomgår. Regjeringen har nå dette forslaget til vurdering.
- Utviklingen i voldsbruken i samfunnet er nå så skremmende at Regjeringen snarest bør innføre en slik forhåndskontroll. Kristelig Folkeparti utfordrer kultur-ministeren til å klargjøre sin holdning til dette forslaget snarest mulig, sa Jon Lilletun.
