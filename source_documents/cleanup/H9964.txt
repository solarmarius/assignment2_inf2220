
Oslo, 09. mars 2006
SV
Fuglereservat trues av oljeutslipp
Søndag ble det oppdaget olje i Glomma som nå har spredt seg til fuglereservatet på Øra i FredrikstadØ. I et forsøk på å hindre at oljesølet
kommer inn i fuglereservatet på Øra har kommunens brannvesen og havnevesen lagt ut lenser.
Flere ti-talls svaner er allerede døde og mange flere tilgriset og dødsdømt av olje som punkterer den vannavstøtende fjærdrakten deres.
- Dette er en ubehagelig tankevekker og illustrasjon i mikroskala på hva som kan skje hvis vi får oljeutslipp i sårbare områder langs
norskekysten, sier Heidi Sørensen, miljøpolitisk talskvinne for SV.
Oljeflaket er på rundt 1,5 kilometer langt og 200 meter bredt og stammer fra en lekkasje ved lossing av 3000 tonn fyringsolje hos Sarpsborg-
bedriften Borregaard som har tatt på seg ansvaret for deler av oljeutslippet.
- Når vi ser hvilken skade dette relativt lille utslippet utgjør i smult farvann er det grusomt å tenke seg konsekvensene av en oljeulykke
utenfor våre største fulgefjell på Røst eller Nordkapp. Der ligger to av Norges største fuglefjell, sier SVs stortingsrepresentant.
- Det er nettopp slike scenarioer som ligger til grunn når rådet fra de miljøfaglige etatene til regjeringen er at havområdene utenfor
Nordkapp er Ø"særlig viktige, sårbare og spesielt miljøfølsomme områder som ikke bør lyses ut grunnet åpenbar negativ effekt". Det er
vårt internasjonale ansvar å verne om sjøfuglbestandene, avslutter Heidi Sørensen.
