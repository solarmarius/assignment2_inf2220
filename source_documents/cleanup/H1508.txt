
Stortinget, 11. mai, 2000
FREMSKRITTSPARTIETS
STORTINGSGRUPPE
Fra stortingsrepresentant Lodve Solholm, FrPs kommunalpolitiske talsmann.
- Velkommen etter Stoltenberg!
- Fremskrittspartiet vil ønske Statsminister Jens Stoltenberg velkommen etter når han i dagens VG varsler at fylkeskommunen bør nedlegges!
- Dette er noe som Fremskrittspartiet har foreslått i en årrekke, men som Arbeiderpartiet har stemt i mot i Stortinget, sier Lodve Solholm, som nå regner med at Regjeringen får fortgang i denne saken. - I denne saken kan Regjeringen få et flertall med Fremskrittspartiet. Det er derfor ingen grunn til å vente, men handle raskt, slik at vi raskt kan få til en hensiktsmessig styring av de enheter som i dag ligger under fylkeskommunen.
- Jeg vil imidlertid advare Regjeringen mot å fortsette med tanken om regionfylker. Norge er et lite land med 4 millioner innbyggere. Vi trenger derfor ikke tre forvaltningsnivåer, men kan klare oss godt med to forvaltningsnivåer som organiseres på en god måte, sier Lodve Solholm, som ser frem til at Regjeringen nå vi få fortgang i å nedlegge fylkeskommunen.
