
torsdag 28. november 1996 12:00:16
Venstre om innvandreranalysene: -Ikke overraskende
- Det er ikke overraskende at flyktninger den første tiden koster staten penger, mens innvandrere, som har vært her over noe tid, bidrar positivt til verdiskapingen i Norge.
En hovedoppgave må nå være å hindre diskriminering av innvandrere på arbeidsmarkedet. Slik kan deres bidrag blir enda større, sier Venstreleder Lars Sponheim i en kommentar til de fremlagte innvandreranalysene fra NIBR og ECON.
Venstre stemte imot forslaget om et eget innvandrerregnskap da saken ble behandlet i Stortinget.
- Uansett hva som kommer frem i et slikt regnskap, mener Venstre at vi godt kunne vært dette foruten. En ting er å drøfte utgifter i forbindelse med mottak av flyktninger i Norge. Det kan gjerne diskuteres. Men det å prøve å lage et regnskap over hva alle «ikke- norske» bidrar med i det norske samfunn, burde vi egentlig holdt oss for gode til. Isteden burde vi konsentrert oss om å finne gode tiltak for å leve bedre sammen. Norge er tross alt i ferd med å blir et mer flerkulturelt samfunn, sier Lars Sponheim.
Oslo 26.11.06
