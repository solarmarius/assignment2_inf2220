
6. oktober 2004
Stortingsrepresentantane May-Helen Molvær Grimstad og Einar Steensnæs
PRESSMELDING
- Vi treng noko å leve av!
- Vi treng nyskaping og vekst for å sikre velferda for framtida. Vi er difor glade for at Samarbeidsregjeringa i sitt forslag til statsbudsjett satsar sterkt for at Noreg skal vere eit av verdas mest nyskapande land. Det seier May-Helen Molvær Grimstad og Einar Steensnæs, som Kristeleg Folkeparti sine medlemmar i næringskomiteen.
- Regjeringa har dei seinare åra arbeidd for å forbetre dei rammevilkåra som norsk næringsliv står overfor. Omfattande skatteletter til næringslivet - mellom anna ved avvikling av investeringsavgifta - og ein økonomisk politikk som har fått renta ned og kronekursen på eit meir akseptabelt nivå, har ført til auka optimisme i norsk næringsliv. Det ser vi mellom anna ved at arbeidsløysa går ned og den økonomiske veksten er høgare enn land vi kan samanlikne oss med, seier dei to KrF-politikarane.
- Statsbudsjettet for 2005 inneheld fleire gode nyheiter for næringslivet. Regjeringa foreslår mellom anna å opprette tre nye landsdekkande såkornfond, som skal auke tilgangen på risikovillig kapital til innovative prosjekter. Budsjettforslaget inneber dessutan auka rammer til Innovasjon Norge og styrka innsats for forskning og utvikling - som er ei av dei viktigaste kjeldene til innovasjon og langsiktig vekst. Vi vil også peike på byggelånsgarantiar for skipsbyggingsindustrien og forbetringar av skatten på skipsfart som positive tiltak for vekst, nyskaping og arbeidsplassar, seier Molvær Grimstad og Steensnæs.
