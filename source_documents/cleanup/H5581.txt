
17.02.2002
- Useriøst fra Høyre
- Dette er frekt og useriøst fra Høyre, sier stortingsrepresentant Tore Nordtun fra Arbeiderpartiet. Han reagerer på et utspill fra Høyres Jan Tore Sanner søndag 17. februar 2002, som sier at løfter fra Arbeiderpartiet de siste ukene vil koste skattebetalerne 25 milliarder kroner. - Et kreativt påfunn, men altså helt useriøst, sier Nordtun, som tror Høyre forsøker å dekke over at de har problemer med å innfri sine egne løfter om skattelette på 38 milliarder kroner i perioden.
- Dette er frekt og useriøst fra Høyre, sier stortingsrepresentant Tore Nordtun fra Arbeiderpartiet.
Han reagerer på et utspill fra Høyres Jan Tore Sanner, som sier at løfter fra Arbeiderpartiet de siste ukene vil koste skattebetalerne 25 milliarder kroner.
- Et kreativt påfunn, men altså helt useriøst, sier Nordtun, som tror Høyre forsøker å dekke over at de har problemer med å innfri sine egne løfter om skattelette på 38 milliarder kroner i perioden.
- Vi styrer etter partiprogrammet vårt, og Arbeiderpartiets varemerke har alltid vært å holde orden i økonomien. Det skal vi fortsette med. At det pågår en debatt om framtidige veivalg er både legitimt og en del av den demokratiske prosessen. Det blir imidlertid feil når Sanner begynner å sette prislapper på debattinnspill på denne måten. Og helt vilt blir det når han kobler dette med debatten om hvem som skal være nestleder i Arbeiderpartiet, sier Nordtun.
- Tallene Sanner presenterer er tatt ut av sin sammenheng, og når han tar Bjarne Håkon Hanssen til inntekt for sitt regnestykke, overser han glatt at Hanssen selv har korrigert den feilaktige gjengivelsen i Bergens Tidende av innlegget han holdt på årsmøtet i Bergen Arbeiderparti.
