
26.11.2004
Ingvild Vaggen Malvik (SV), medlem av Stortingets energ- og miljøkomité
- FrP svikter strømkundene
50 000 husholdninger og bedrifter vil få dyrere strøm etter at budsjettforliket mellom Regjeringen og FrP. Regjeringen foreslo i sitt forslag til statsbudsjett å fjerne tilskuddet til utjevning av nettleie for strømkunder i distriktene. Og FrP har nå akseptert dette kuttet som en del av budsjettforliket, selv om partiet tidligere har forsvart ordningen.
- Regjeringen og FrP straffer strømkunder ute i distriktene i sin jakt på penger til å dekke inn skattelette for rikinger i mer sentrale strøk. Dette vil slå ut direkte på strømregningen til de berørte, sier SVs Ingvild Vaggen Malvik i energi- og miljøkomiteen.
I fjor behandlet Stortinget en landsomfattende metode for utjevning av nettleie. Under behandlingen av Tarifferingsmeldinga var det stor enighet om ordningen.
SV mener det er usosial og useriøs energipolitikk når regjeringen med støtte fra FrP stryker en budsjettpost de varmt forsvarte for mindre enn ett år siden. Det er store forskjeller på nettleien. Spesielt i distriktene er nettleien mange steder høy. - Regjeringens forslag vil ramme folk i grisgrendte strøk og slå direkte ut på nettleien strømabonnentene betaler i tillegg til selve strømprisen, uttaler Vaggen Malvik.
Budsjettforliket vil føles på pungen for strømkunder hos disse nettselskapene i distrikts-Norge:
Tysnes Kraftlag P/L, Hordaland Hjartdal Elverk, Telemark
TrønderEnergi Nett, Sør-Trøndelag Rødøy-Lurøy Kraftverk AS, Nordland
Jondal energiverk; Hordaland Sjøfossen Energiverk, Nordland
Vang Energiverk, Oppland Skjerstad Kraftlag AL, Nordland
Hemne Kraftlag AL, Sør-Trøndelag Fjelberg Kraftlag, Hordaland
Fitjar Kraftlag PL, Hordaland Suldal Elverk, Rogaland
Uvdal Kraftforsyning AL, Buskerud Modalen Kraftlag BA, Hordaland
Fusa Kraftlag, Hordaland Bindal Kraftlag AL, Nordland
