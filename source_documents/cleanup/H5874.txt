
13/5-02
Alf Helge Greaker og Anders Skoglund, politisk nestleder og organisatorisk nestleder i Norges
Unge Venstre
Hver mann, nekt millitæret!
15. mai er den Internasjonale millitærnekterdagen som markeres over hele verden. I den forbindelse vil vi ta et oppgjør med den anakronistiske og mørke pletten på Norges menneskerettighets-CV, nemlig den millitære verneplikten. Det milliære i seg selv legitimerer vold som konfliktløsningsmiddel. Dette tar Unge Venstre sterk avstand fra. Som liberale mener vi at vold aldri må bli akseptert i et demokrati. Merkelig nok er det liten uenighet om at overgrep som for eksempel voldtekt og gatevold skal slås hardt ned på, men å trene på drap og masseødeleggelse med våpen i millionklassen blir sett på som prektig og en innsats for konge, fedreland og flaggets heder. En stat har ingen rett til å tvinge sine borgere til å risikere livet for Statens egne handlinger.
Dagens forsvarsledelse strever med å legitimere sin egen eksistens. Man spår distriktenes død hvis man legger ned strategiske garnisoner i grisgrendte strøk. Unge Venstre mener at Forsvaret ikke skal brukes som et distrikspolitisk virkemiddel. Skal en først ha et forsvar skal det organiseres der det er forsvarspolitisk hensiktsmessig. Videre har forsvarsledelsen store utfordringer med å finne meningsfulle oppgaver til de som er inne til millitærtjeneste. Spør man den menige soldat om dagen er fruktbare er svaret stort sett at man kjeder seg i tjenesten. Som et alternativ til en millitær verneplikt har man etter mange års kamp fått en sivil verneplikt (siviltjeneste) med et noenlunde meningsfullt innhold.
Sivilt vernepliktige gjør en enorm innsats for samfunnet. Innsatsen kan for eksempel kulturlivet nyte godt av hvor sivilttjenestepliktige har gjort en jobb som ellers ikke ville være mulig å få råd til med vanlige lønnsmidler. Siviltjenestepliktige som jobber som ungdomsarbeidere rundt omkring på skoler, allaktivitetshus og fritidsklubber har ikke kostet hverken kommune eller stat noenting i lønnsmidler, kun et minimum av dagpenger. Hva samfunnet som sådan har spart på at siviltjenestepliktige har bidratt til å gi ungdommer en mer meningsfull tilværelse, er umulig å estimere. Sannsynligvis snakker vi om flere titalls millioner kroner. Dessverre kan man ennå konstatere at det ikke eksisterer noen reell likestilling mellom sivil og millitær verneplikt. Der Forsvaret får sponsorkroner til glorifisert kinoreklame og pizza-og-brus-dag på skoler, blir tillitsvalgte for sivilt tjenesteplikte nesten kjeppjaget av gårde og nektet adgang til å opplyse om mulighetene innenfor en sivil verneplikt. Ennå er det uavklart hva de som har avlagt siviltjeneste skal gjøre i en krigssituasjon. Man er pliktig til å bli millitært mobilisert men man har jo ingen våpentrening fra en rekruttskole.
Millitærvesenet er en trussel for demokrati og menneskerettighetene. Et moderne samfunn skal ikke omfavne det millitære som noe innovativt og respektfullt. Aldri har noe forårsaket så mye lidelelse og nød. Av respekt for de falne og deres pårørende bør alle innkalte derfor nekte millitær verneplikt. Gratulerer med dagen!
