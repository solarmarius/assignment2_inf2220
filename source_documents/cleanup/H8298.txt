
2004-04-17
Rød Valgallianse
- RV vil med dette å på det sterkeste fordømme Israels likvidering av Hamas leder Abdelaziz al-Rantisi lørdag 17 april 2004.
Al-Rantisi ble valgt til ny leder av Hamas for en knapp måned siden etter at israelske myndigheter likviderte Hamas åndelige leder og grunnlegger Sheik Yassin. Drapet på Yassin ble fordømt av en hel verden, som en fryktelig provokasjon mot det palestinske folk. Likevel valgte USAs president George Bush denne uken å anerkjenne israelske bosteninger i okkuperte palestiske områder. Dermed har Bush administrasjonen og israelske myndigheter suverent satt seg selv utover folkeretten og dens prinsipper.
- Dette drapet er nok en forferdelig tragedie for Midtøsten som helhet og det palestinske folk spesielt, sier Torstein Dahle leder i Rød Valgallianse. Israel har nok en gang tydd til en ynkelig handling og vist at det eneste de er interessert i er en opptrapping av konflikten der de kan bruke sin overlegne militærmakt i trakassering og undertrykkelse av det palestinske folk.
- Norge må snarest ta et oppgjør med sin utenrikspolitiske linje, som har vært å stille seg på okkupantenes side i konflikten i Midtøsten, sier Torstein Dahle. Vi forventer nå at Bondevikregjeringen tar opp til vurdering sine tette bånd til morderen Ariel Sharon.
