
20. november 2003
FrP
FREMSKRITTSPARTIETS ORDFØRERKONFERANSE
Fremskrittspartiet samler førstkommende helg (22. og 23. november) partiets ordførere og varaordførere til konferanse på Quality Olavsgård Hotel ved Lillestrøm.
I tillegg møter Sentralstyret og Kommunalpolitisk utvalg, og den del andre heltidspolitikere rundt om.
Konferansen er den første i det som skal bli FrPs nettverk for ordførere og heltidspolitikere, og har et omfattende program:
- Carl I. Hagen taler om den aktuelle politiske situasjonen lørdag kl. 1115
- Terje Søviknes taler om hvordan det er å være ordfører lørdag kl. 1400
- Siv Jensen taler om statsbudsjettet søndag kl. 1000
- Per Sandberg taler om kommuneøkonomien søndag kl. 1100
- Adm.dir. Petter Furulund fra Servicebedriftenes Landsforening taler om økt bruk av konkurranseutseting i kommunesektoren søndag kl. 1200
- Adm. dir. Siri Finstad i Nordisk Helseassistanse taler om kommunal nytenkning og orienterer om hva bl.a Arbeiderpartiet har stått i spissen for i Eidskog og Trysil, søndag kl. 1400.
Disse og alle andre foredrag på konferansen er åpne for media. Program følger vedlagt.
Generalsekretær Geir Mo understreker at formålet med konferansen er å styrke samarbeidet mellom partiets ordførere. - Det å være ordfører er ofte en ensom jobb sier han, og viser til at FrP som parti har et ansvar for å bidra til både faglig og politisk påfyll for travle ordførere. - Vi skal gjøre vårt til at det blir gjennomført mest mulig FrP politikk i Kommune-norge!
Vi ønsker velkommen til FrPs første ordførerkonferanse!
Program på Ordførerkonferansen den 22.-23.november
Quality Olavsgård Hotel, Lillestrøm
Lørdag 22.november
10.30 - 11.00 Kaffe/rundstykker
11.00 - 11.15 Konferansestart
11.15 - 12.00 Åpningstale ved partiformann Carl I. Hagen
12.00 - 12.15 Pause (tid til intervjuer og lignende.)
12.15 - 13.00 Hvorfor ordførerforum?
Formann i KOMPOL Ulf Leirstein og bakgrunn, hensikt og videre fremdrift i ordførerforumet.
13.00 - 14.00 Lunch
14.00 - 14.45 Hvordan er det å være ordfører?
Ordfører Terje Søviknes om små og store gleder og utfordringer i ordførerrollen.
14.45 - 15.00 Kompetanseheving for ordførere - hva kan FrS bidra med?
Ved skoleringsleder Øistein Lid
15.00 - 16.15 Hva ønsker vi med et Ordførerforum?
Innledning ved Ulf Leirstein
Gruppeinndeling med maks 10 i hver gruppe.
Forventninger og ønsker til ordførerforum og kompetansehevingstiltak.
Sentralstyret har møte fra 1500 - 1630.
16.15 - 16.30 Kaffepause
16.30 - 17.30 Plenumsdebatt
Søndag 23.november
10.00 - 11.00 Statsbudsjettet
1.nestformann og leder av Finanskomiteen Siv Jensen
Foredrag med anledning til korte spørsmål.
Kort pause
11.00 - 12.00 Kommuneøkonomien
Nestleder i Kommunalkomiteen Per Sandberg
Foredrag med anledning til korte spørsmål.
Kort pause
12.00 - 13.00 Økt kvalitet og mer igjen for pengene ved bruk av konkurranseutsetting.
Servicebedriftenes Landsforening - adm. dir. Petter Furulund
13.00 - 14.00 Lunsj
14.00 - 15.45 Kommunal nytenkning
- innføring av behandlingsgaranti i kommunene.
Erfaringer fra bl.a. Eidskog og Trysil
Ved adm. direktør Siri Finstad, Nordisk Helseassistanse
15.45 - 16.00 Avslutning av konferansen ved partiformann Carl I. Hagen
