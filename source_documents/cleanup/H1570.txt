
Stortinget, 17. mars 2000
FREMSKRITTSPARTIETS
STORTINGSGRUPPE
Fra stortingsrepresentant Per Sandberg, FrPs administrasjonspolitiske talsmann.
STORE FORHÅPNINGER TIL JØRGEN KOSMO
Fremskrittspartiets administrasjonspolitiske talsmann, Per Sandberg, stiller seg meget positiv til utnevningen av Jørgen Kosmo som ny Arbeids- og administrasjonsminister.
- Jeg håper og tror at den nye Arbeids- og administrasjonsministeren vil igangsette en nødvendig reformering og effektivisering av statsforvaltningen, sier Sandberg, som mener at dette nå er på høy tid.
Sandberg sier at Kosmo tidligere har utmerket seg på dette området, ved at han har ledet et utvalg i Arbeiderpartiet om fornyelse av offentlig sektor, noe som er positivt nå når han skal gjøre et arbeid på dette området i statsforvaltningen.
- Kosmo har gjort en god jobb som leder i Stortingets kontroll- og konstitusjonskomite, noe som vi tror at han også vil gjøre i Arbeids- og administrasjonsdepartementet, uttaler Per Sandberg.
