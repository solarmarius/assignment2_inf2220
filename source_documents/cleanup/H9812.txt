
Dato:21.12.05
Stortingsrepresentant Øyvind Korsberg (FrP)
Ber utenriksministeren komme på banen i laksekonflikten
FrPs fiskeripolitiske talsmann Øyvind Korsberg er sjokkert og forundret over fiskeriminister Helga Pedersens passive holdning i laksesaken med Russland.
- Når Russland innfører importforbud for norsk laks fra 1. januar, så har fiskeriminister Helga Pedersen tydeligvis ikke fått med seg at det russiske markedet er det hurtigst voksende og største enkeltmarkedet for fisk. Bare i forrige uke ble det solgt laks og ørret til Russland for over 90 mill. kroner, sier Korsberg.
Siden fiskeriministeren ikke ønsker å gjøre noe i denne saken ber Korsberg utenriksminister Gahr Støre gripe fatt i saken øyeblikkelig og starte dialog med russisk myndigheter for å få ryddet opp i situasjonen slik at eksporten til Russland kan fortsette også til neste år. Jeg håper Garh Støre innser alvoret i situasjonen og ikke viderefører fiskeriminister Helga Pedersens passive holdning.
Korsberg viser forøvrig til fiskerinæringens klare oppfordring om at utenriksministeren må rydde opp i situasjonen snarest.
