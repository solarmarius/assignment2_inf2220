
20. august 1999
Karl Eirik Schjøtt-Pedersen
Samferdselsministeren sjonglerer med tall
- Det er bred politisk enighet om at riksveiene uten fast dekke må opprustes til å få fast dekke. Samferdselsministerens utspill i dag innebærer ingen ny politikk, sier Arbeiderpartiets samferdselspolitiske talsmann Karl Eirik Schjøtt-Pedersen.
-Jeg er redd for at samferdselsministeren bare driver sjonglering med tall. Regjeringen har som kjent bevilget betydelig mindre til veiformål enn det var lagt opp til i Arbeiderpartiregjeringens forslag til Norsk vei - og veitrafikkplan 1998-2001, sier Karl Eirik Schjøtt-Pedersen.
-Samferdselsministeren har ikke gitt forsikringer om at dagens utspill kommer i tillegg til gjeldende veiplan. Det kan derfor tyde på at det kun er snakk om en sjonglering med tall når samferdselsministeren lover en satsning på 400 millioner kroner til en grusveipakke. Regjeringens troverdighet i samferdselspolitikken avhenger av at de nå følger opp tidligere løfter, løftebruddene er enorme selv etter dagens utspill, avslutter Karl Eirik Schjøtt-Pedersen.
