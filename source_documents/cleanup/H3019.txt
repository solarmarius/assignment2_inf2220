
Fredag 5. juni 1998
KrFK-leder Randi Gran - Tørring:
MÅ JENTER HA JATAKK OG NEITAKK-MERKER?
- Det vanskeligste, men samtidig viktigste kampområdet når det gjelder arbeidet med seksuallovbruddutvalgets innstilling, er kampen for å kreve klart samtykke til en seksuell handling. Det er ikke nok å kreve at den andre ikke har nektet. Det bør også være straffbart å ha seksuell omgang med en som ikke har samtykket til dette.
Det sa lederen i Kristelig Folkepartis Kvinner, Randi - Gran Tørring på KrFKs landsmøte i Skien fredag. Randi Gran - Tørring kritiserte flertallet i seksuallovbruddvalget, som etter hennes mening signaliserte at det skal gjelde strengere krav for å gi en annen et klapp eller et kyss, enn for å ha samleie med vedkommende.
- Er det slik at vi jenter må ha jatakk eller neitakk-merking på blusekraven og trusekanten? spurte hun.
KrFK-lederen ga også sin støtte til vedtaket i Sverige om å kriminalisere horekundene, og ikke de prostituerte, og betegnet dette som god KrF-politikk.
