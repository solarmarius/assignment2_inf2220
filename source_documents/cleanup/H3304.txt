
Fredag, 15. september 2000
Fra Kristelig Folkepartis stortingsgruppe
KrF-ledelse møter Arafat
Kl. 11.30 norsk tid vil tre representanter fra KrFs stortingsgruppe møte palestinernes leder Yasir Arafat sammen med statssekretær i UD Raymond Johansen. De tre fra KrF er partileder Valgerd Svarstad Haugland, parlamentarisk leder Kjell Magne Bondevik og leder for utenrikskomiteen Einar Steensnæs.
Møtet er spesielt interessant nå fordi de tre KrF-representantene sitter med ferske inntrykk fra møtet med Israels statsminister Ehud Barak. I møtet med Arafat vil den norske gruppen formidle ferske inntrykk i en kritisk fase av fredsprosessen. Sentrale spørsmål som flyktningeproblematikk og Jerusalems status vil bli berørt i samtalen med Arafat.
