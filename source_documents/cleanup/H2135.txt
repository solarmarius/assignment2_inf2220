
Onsdag 6. oktober 1993:
Landsstyret i Kristelig Folkepartis Kvinner:
TVERRETATLIG SAMARBEID MOT SELVMORD
BLANT BARN OG UNGE
Det foruroligende høye selvmordstallet blant barn og unge fordrer at hjelpetiltakene i skolen må intensiveres. Dette uttaler landsstyret i Kristelig Folkepartis Kvinner.
Det er nødvending å styrke et samarbeid mellom sosiallærerfunksjonen og skolehelse-tjenesten i hele grunnskolen for å kunne gi tidlig hjelp til barn og unge som sliter med problemer. Denne hjelpen må baseres på et tverretatlig samarbeid for å kunne sette inn faglige og økonomiske resurrser. Tilbudet må gjelde på et tidlig tidspunkt både i distriktene og i sentrale strøk.
Små og store skoler bør kunne tilby faglig hjelp til de som trenger det. Tilbudet må ses på som forebyggende tiltak, og det bør komme igang snarest mulig.
