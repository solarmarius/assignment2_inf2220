
11. mai 2000
Fra Kristelig Folkeparti i Rogaland
Nominasjonsprosessen til Stortingsvalget 2001 er i gang
Nominasjonsprosessen til Stortingsvalget 2001 for Kristelig Folkeparti i Rogaland starter nå opp, og lokallagene i KrF samt fylkesstyrene i KrFU og KrFK er i gang med 1 høringsrunde.
Stortingsrepresentant Einar Steensnæs, Haugesund, og 1. vararepresentant Olaf Gjedrem, Bjerkreim, stiller seg villige til gjenvalg, mens stortingsrepresentant Hilde Frafjord Johnson, Stavanger, takker nei til renominasjon.
Hilde Frafjord Johnson har meddelt nominasjonsnemnda at hun ønsker å bruke mer tid på internasjonale spørsmål, fattigdomsbekjempelse og internasjonal solidaritet, men understreker at beslutningen ikke er et farvel med Kristelig Folkeparti eller norsk politikk.
