
Fredag 19. mars 1993
Sentralstyret i KrFK:
STYRK FAMILIEN VED Å GI UNGE FORELDRE UNDERVISNINGSTILBUD I BARNEOPPDRAGELSE
Undervisningstilbud i barneoppdragelse og i hvordan man kan løse konflikter, vil være et viktig tilbud til nybakte foreldre. Mange unge har i dag ikke de nødvend-ige kunnskapene som skal til for at barna deres skal få et trygt oppvekstmiljø. Tilbudet bør bli til ved et tverretatlig samarbeid mellom helse/sosial- og skole-etatene, og bør bli en del av helsestasjonstilbudet.
Helsesøster møter familiene i startfasen, og skolen får problemene når barnet begynner på skolen. Tilbudet må sees som et forebyggende tiltak for å styrke familien, slik at en også kan prøve å forhindre en del av skilsmissene.
Ved å tilføre foreldrene mer kunnskaper om barneoppdragelse er en med og forebygger feilbehandling av barn, styrke foreldrenes selvtillit og ansvars-følelse, og dermed hjelpe til med å trygge barns oppvekstmiljø.
KrFK vil også oppfordre kirkelige miljøer til å være med og etablere nett-verksgrupper for unge foreldre.
