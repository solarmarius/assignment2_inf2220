
13.11.2003
ARBEIDERPARTIETS STORTINGSGRUPPE
Ikke norske egg til jul?
Norske eggprodusenter fortviler. De har fått avslag på sin søknad om å forlenge holdbarhetsdatoen for egg med fire dager. Dette åpner for import av egg fra land med mindre strenge kontroller. Stortingsrepresentant Aud Gaundal (A) tar nå saken opp med Helseministeren
Gaundal har stilt følgende spørsmål til Helseministeren som han må besvare i Stortingets spørretime førstkommende onsdag:
"Fjørfebransjen i Norge melder at det mangler egg for å dekke juleetterspørselen. Bransjen har søkt SNT (Statens næringsmiddeltilsyn) om dispensasjon til å forlenge holdbarhetsmerkingen med 4 dager i ukene før jul, men fått avslag. Norske egg har sannsynligvis den beste smittestatusen i verden og er fri for salmonella. Ved manko på egg er alternativet import fra land med vesentlig dårligere smittestatus på egg og fjørfe, og dermed med større risiko for forbruker. Hva vil helseministeren gjøre for å sikre norske forbrukere trygge egg til jul?"
