
04.09.99
Kristin Halvorsen, leder i SV:
Sosialistisk Venstrepartis Pressetjeneste
Stortinget
Si unnskyld, Bondevik- og krev likebehandling for framtida
- Statsministeren må innrømme at han ikke har rett til å oppheve fartsgrensene når han stresser mellom valgmøter. Mange har dårlig tid og alle kan komme til å kjøre for fort en gang i blant, men da må vi også ta konsekvensene av det. Statsministeren kan ikke gjøre til prinsipp at han har rett til å bryte de reglene som gjelder for alle andre. Han har bare en ting å gjøre: Si unnskyld  og krev likebehandling for framtida, sier SVs leder Kristin Halvorsen.
- Når regjeringsmedlemmer ikke er ute i oppdrag av vital nasjonal interesse, må samme regler gjelde for dem som for alle andre. Jeg synes det er pinlig at Bondevik skylder på sine egne sjåfører. Han bør snarest gi en klar beskjed om at han vil likebehandles i forhold til norsk lov når han er ute i ordinære oppdrag. Den beskjeden bør gå til alle andre regjeringsmedlemmer også .
