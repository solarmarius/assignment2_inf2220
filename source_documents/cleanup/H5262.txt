
1/11-01
utenrikspolitisk talsmann Morten Høglund (FrP)
ARAFAT FORTJENER IKKE MER I NORSK BISTAND!
Fremskrittspartiets utenrikspolitiske talsmann, Morten Høglund, reagerer på at bistandsministeren har gått ut og lovet Arafat og palestinerne nye store pengebeløp fra Norge.
- De palestinske selvstyremyndighetene må selv ta ansvaret for mye av de økonomiske problemer de har. De har ikke maktet å få kontroll over korrupsjon og stor pengesløsing, sier Høglund, og fortsetter: - Samtidig har ikke Arafat og hans regjering maktet å kontrollere terroristene som opererer på palestinsk område, de har nærmest full frihet til å planlegge terroraksjoner rettet mot den jødiske befolkning. Og for det tredje skjer det systematiske overgrep mot egen befolkning.
Morten Høglund mener det nå må sies stopp til videre hjelp inntil palestinerne kan vise at de klarer å rydde opp i eget hus, både i forhold til korrupsjon og brudd på menneskerettighetene, og ikke minst må Arafat innta en helt annen holdning mot de terrorgrupper som bedriver sin virksomhet med baser i det palestinske selvstyreområdet.
- Bistandsministerens signaler i dag, når hun lover enda mer støtte fra Norge, må for Arafat oppfattes som om vi er enige i hovedtrekkene i hans politikk. Høglund synes det er leit at ikke bistandsministeren benytter denne anledningen til å stille en del konkrete krav til Arafat.
