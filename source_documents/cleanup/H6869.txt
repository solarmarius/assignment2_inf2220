
14.03.03
Lars Sponheim
La EU få fast plass i Sikkerhetsrådet
I et elektronisk ukebrev til Venstres medlemmer åpner Venstres leder Lars Sponheim for at EU bør få en fast plass i FNs Sikkerhetsråd på Storbritannias og Frankrikes bekostning. - Det er ikke en ferdigtygget tanke i mitt hode, men vi er nødt til å vurdere hvordan sammensetningen og arbeidsformen i FNs Sikkerhetsråd skal være i framtiden, skriver Sponheim.
Han mener at de fastlåste posisjonene vi ser i Sikkerhetsrådet omkring Irak-spørsmålene framtvinger en debatt og forhåpentligvis en gjennomgripende reform om hvordan FN og Sikkerhetsrådet skal fungerer i framtiden.
