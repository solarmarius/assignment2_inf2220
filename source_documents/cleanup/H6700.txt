
28.01.03
Karin Andersen, (SV)
- Endelig tar Victor Norman økende arbeidsledighet på alvor
Arbeid- og administrasjonsminister Victor Norman sier i dag at den registrerte ledigheten på 96 000 gir grunn til bekymring, og vil derfor fremme nye tiltak ovenfor Stortinget i neste uke.
-På sett og vis er det gledelig at Norman nå skjønner alvoret i den stigende arbeidsledigheten, sier SVs parlamentariske nestleder Karin Andersen. Men, 200 ekstra stillinger til a-etat og 1000 nye tiltaksplasser er alt for lite, sier hun. Særlig sett i lys av at det første han gjorde var å kutte i A-etat. En økning nå ser ut som en større satsing enn det i virkeligheten er.
Da budsjettet for 2003 ble behandlet før jul påpekte SV at situasjonen i a-etat og den stigende arbeidsledigheten måtte tas på alvor, og at det måtte bevilges mer penger til a-etat og til flere tiltaksplasser. Dette fikk SV ikke forståelse for, verken av Norman eller de andre regjeringspartiene.
- Det paradoksale er at under den første Bondevik-regjeringen i 1997 var det over 10 000 flere tiltaksplasser enn nå i 2003, og da var ledigheten mindre enn i dag, sier Andersen. Norman må innse at dagens arbeidsmarkeds-situasjon krever langt innsats og vilje enn de få A-etat må utvikles til en moderne etat som møter folk tilnærmelsesvis på timen og være tilgjengelig, oppdatert og operativ med ressurser og kompetanse til å oppmuntre, veilede og skreddersy tilbud og formidling, sier hun.
