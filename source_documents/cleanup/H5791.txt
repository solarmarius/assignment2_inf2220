
26. april 2002
Fra KrFs samferdselspolitiske talsmann, Odd Holten:
-Et fortjent løft for kollektivtrafikken
I dag ble Norges første kollektiv melding langt fram. Regjeringspartiene styrker kollektivtransporten, innfører studentrabatt på 40 % og øker innsatsen på kollektivtransporten med 1,5 - 2 milliarder. KrF er glade for at kollektivtrafikken nå får et fortjent løft, sier KrFs samferdselspolitiske talsmann, Odd Holten.
-Samarbeidsregjeringen er i nå i gang med å oppfylle løftene fra Sem-erklæringen. For å oppnå dette vil vi styrke kollektivtransporten i de store byområdene og intensivere veiutbygging i distriktene. Vi innfører nå en statlig finansiert studentrabatt på 40 % fra 1. aug og totalt øke innsatsen på kollektivtransporten med 1,5 - 2 milliarder kroner. Samarbeidsregjeringen legger dermed til rette for økt kollektivtrafikk til beste for brukeren og miljøet, sier Odd Holten.
Flere ekspressruter
Regjeringen vil også sikre dagens langdistanse kollektive transporttilbud. Dette gjelder både fly, jernbane og ekspressbusser. Det vil bli utvidet adgang til å opprette ekspressbussruter, noe som vil komme distriktene særlig til gode. Stortinget skal nå behandle saken og vi skal nå få behandlet kollektivtrafikken på en skikkelig og helhetlig måte.. - KrF vil nå sørge for en god miljøprofil, sier Holten.
-Gjennom disse forslagene vil man få til et bedre kollektivtilbud. Kollektivtransport skal nå ha prioritet fremfor bil i storbyene slik at man får til et godt tilbud både ved å innførte grønt lys for buss og flere kollektivfelt, sier Odd Holten fra KrF.
