
01.02.02
Av Eli Sollied Øveraas (Sp):
Dei statlege helseføretaka og lov om offentlegheit og målbruk!
Dei statlege føretaka SKAL fylgje offentlegheitslova!
Dei statlege føretaka SKAL fylgje gjeldande mållov!
På fylgjande spørsmål til helseministeren:
"Gjeld ikkje lova om offentleg innsyn for dei statlege føretaka?"
svara statsråden:
"Loven om offentlighet gjelder for de statlige foretakene."
Som svar på skrifteleg spørsmål til kulturministeren om mållova skal gjelde for dei statlege føretaka, svara statsråden:
"Dei fell KLART inn under verkeområdet for gjeldande mållov."
I fylgje media pågår det ein debatt om styret for helseforetaket for Nordmøre og Romsdal skal fylgje desse to lovene.
Styret bør merke seg dei svara som helse- og kulturministeren har gitt på desse spørsmåla og snarast innordne seg gjeldande regelverk.
Eg vil fylgje denne saka med interesse, og vurdere om det er behov for enno ein gong å legge dette fram for dei respektive statsrådane.
