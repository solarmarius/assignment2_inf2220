
5.9.2005
Alf M. Olsen, Kystpartiet
Kystpartiet; motvekt mot salg av Norge
Etter 100 års selvstendighet, gir våre politikere nå i det stille, bort kontrollen, eiendomsretten og bruksretten av Norge til utenlandske kapitalkrefter.
Dette gjøres ved å endre eksisterende lover, gjennom nye lover, privatisering av offentlige eiendommer og bedrifter, og støtte til utflagging av bedrifter.
Dette dreier seg om vår ENERGI:
vannkraft, olje og gass. Vann til vanlig forbruk.
Fiskeriressurser: Hvem skal ha kontrollen med fiskerikvotene og fiskefeltene, med kysten og havet? Mineralene på havbunnen, på land og i Norges fjell.
Landterritorier: landeiendommer, bondegårder, næringseiendommer og boliger.
Fortsetter dagens politiske utvikling, blir vi husmenn i eget land av våre egne politikere.
Vi gir fra oss makten til å styre utviklingen i Norge.
Vi er i dag underlagt EU gjennom EØS avtalen og ESA. Derfor må denne husmannsavtalen snarest sies opp, og en ny handelsavtale arbeides fram.
Bare slik kan Norge igjen bli herre i eget hus.
Stemmer du "Kystpartiet"
Med de to ordførerer Thor Tøllefsen, Karlsøy og Roy Waage Skjervøy, på henholdsvis første og andre plass i Troms og Steinar Bastesen førsteplass i Nordland Du som velger er garantert at de arbeider for et fritt og selvstendig Norge.
Det er dere som har anledningen nå vi ønsker dere et godt valg.
Kystpartiet tar folket på alvor.
