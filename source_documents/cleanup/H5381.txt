
Oslo, 27. november 2001
Victor D. Norman
Gjennomgang av offentlige reguleringer
Arbeids- og administrasjonsministeren vil ta initiativ til en generell og systematisk gjennomgang av statlige og offentlige reguleringer og ordninger som i unødig grad virke konkurransebegrensende.
- Det er nødvendig å foreta en mer generell og systematisk gjennomgang av alle statlige og offentlige reguleringer og ordninger som kan ha konkurransebegrensende virkninger. Det vil også omfatte ulike typer autorisasjonskrav og konsesjons- og etableringsordninger, sier arbeids- og administrasjonsminister Victor D. Norman.
Gjennomgangen vil ta sikte på å sikre like rammevilkår for private og offentlige aktører. Den praktiske gjennomføringen skal skje i de enkelte departementene, men koordinert av Arbeids- og administrasjonsdepartementet. Tiltaket må også sees i sammenheng med moderniseringsprogrammet for offentlig sektor.
- Vi vil styrke Konkurransetilsynet i dets oppgave etter konkurranseloven med å påpeke konkurranseregulerende virkninger av offentlige tiltak. Konkurranselovutvalget vil derfor få i oppdrag å utrede en ordning er ansvarlige myndigheter må vurdere og redegjøre for forhold som Konkurransetilsynet tar opp.
