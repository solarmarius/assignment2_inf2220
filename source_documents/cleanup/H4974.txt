
13.08.2001
Venstre ­ miljøgarantist i en ny regjering
­Venstre er miljøgarantist i en ny regjering, var budskapet fra Akershus Venstres toppkandidat, stortingsrepresentant Terje Johansen ved fylkespartiets valgåpning på Institutt for Energiteknikk (IFE) på Kjeller.
Partileder Lars Sponheim underbygget dette ved å fremme miljøkrav som Venstre vil stille til en ny regjering, blant annet økte midler til forskning på CO2-frie gasskraftverk og forskning på hydrogen som fremtidens drivstoff.
- Vi i Venstre er utviklingsoptimister, sa Terje Johansen. - Vi vet at forskning og teknologiutvikling kan bringe Norge i forkant på noen områder innen miljøteknologi og teknologi for nye, fornybare energiressurser. Dette vil skape fremtidens nye arbeidsplasser, samtididg som vi løser miljøproblemene.
Gjennom en målrettet økonomisk politikk, som Venstre kaller «det grønne skatteskiftet» vil partiet gjøre det mer lønnsomt å være miljø- og ressursvennlig. Et system med flat skatt, lik for arbeid og kapital, som erstatter dagens progressive inntektsskatt sammen med en bevisst bruk av miljøavgifter til erstatning for den delvis formålsløse delen av avgiftsjungelen, vil Venstre skape et miljøvennlig, mer rettferdig og enklere Norge.
