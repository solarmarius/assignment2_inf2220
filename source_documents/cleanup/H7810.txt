
13.9.2003
Åslaug Haga (Sp)
Senterpartiet lyver ikke, WTO kveler norsk landbruk
Sp-leder Åslaug Haga er opprørt etter å ha blitt beskyldt for å fare med løgn og usannheter om de pågående WTO forhandlingene under partilederdebatten på NRK i går kveld.
Det er åpenbart at et WTO-resultat, slik det nå ligger an til, vil slå beina under norsk landbruk som vi kjenner det i dag. Da må vi ta debatten både om konsekvensene av dette og hvordan Regjeringen skjøtter norske interesser, sier Haga
Stortinget har blitt orientert om WTO-forhandlingene gjennom den utvidede utenrikskomiteen. Dette skjer på en fortrolig måte og jeg kan ikke referere fra dette. Men jeg kan si at Senterpartiet hadde sterke innvendinger og ytret seg klart imot forhandlingsposisjonen. Det gjør vi også i den offentlige debatten og i et samfunn med ytringsfrihet må det vises respekt for at man gir sin mening til kjenne, sier Haga
Jeg ser nå en regjering som skifter alliansepartnere og som sklir på holdningen både når det gjelder tollvern og internstøtte. Det er jeg helt overbevist om at svekker våre posisjoner, sier Haga.
Dette står om 100.000 arbeidsplasser, om levende bygder og om trygg mat. Samtidig vet vi det er sterke krefter i Regjeringen som hilser økt markedsliberalisering av landbruket og handelen med matvarer velkommen. Det bekymrer meg og debatten om dette må vi ta, avslutter Haga.
