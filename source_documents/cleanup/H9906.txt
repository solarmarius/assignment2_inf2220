
Stortinget, 19. februar 2006
Venstres stortingsgruppe v/ leder av energi- og miljøkomiteen Gunnar Kvassheim
Venstre krever at SV må sikre varig vern
Milljøpolitisk talsmann i Venstre og leder av Energi- og Miljøkomiteen Gunnar Kvassheim (V) krever at SV må sikre varig vern av havområder.
- Venstre er beredt til å bidra til et bredt forlik når det gjelder aktivitet i nord, men da må SV som et minimum sørge for å få på plass "varig vern" av Lofoten og at prinsippet om varig vern også skal gjelde de noen av de mest sårbare havområdene. Uforpliktende fomuleringer fra SV om vern og beskyttelse er ikke godt nok. At noen havområder gis varig vern er avgjørende for at miljøhesyn ivaretas, sier Venstres Kvassheim.
- Det er urovekkende og uklare signaler som er kommet fra SV så langt i denne saken. Det er fullt mulig å få til en forvaltningsplan med forsvarlig utnytting av både petroleums- og fiskeriressursene i nord, men da må prinsippet om varig vern ligge til grunn for de mest sårbare områdene, sier Gunnar Kvassheim (V)
- At SVs landsstyre er tydelig på at det ikke er nok med et "midlertidig eller omfattende vern" av Lofoten, men at prinsippet om "varig vern" må gjelde Lofoten og noen av de mest sårbare havområdene, er avgjørende for at miljøienteressene skal ivaretas på en god nok måte, sier Venstres Kvassheim.
