
2003-2007
VEST-AGDER SENTERPARTI
Fylkestingprogram
HOVEDSAKER
JORDVERN: Vi vil ta vare på matjorda.
SAMFERDSEL: Vi vil prioritere opprusting og asfaltering av fylkesveiene i løpet av neste periode.
BOSETTING: Lette adgangen til fradeling for å tilrettelegge for spredt boligbygging i distriktene.
PRIVATISERING: Viktige offentlige oppgaver skal ikke privatiseres.
KULTUR: Litteratur og kultur ut til lokalsamfunnenne, Regionale kulturtilbud må omfatte hele fylket.
KOMMUNIKASJON: Utvide Favoritten bygderute til alle områder uten kollektiv kommunikasjonsdekning.
Styrke kollektivtrafikken.
UTDANNING: Vi vil at undervisningstilbudene skal ta utgangspunkt i hver enkelt elevs forutsetninger og behov.
Vi er imot fritt skolevalg fordi dette kan få negative konsekvenser for skolene i distriktene, og fordi fritt skolevalg ikke vil gagne alle elevene.
ENERGI :Vi vil satse på alternativ energi.
REGIONAL UTVIKLING/FYLKESKOMMUNENS FRAMTID
Regionalpolitikk dreier seg om hvilken politikk en har for utviklingen av Vest-Agder. Fylket kan ikke ses isolert. Utviklingen henger nøye sammen med Aust-Agder, men også andre fylker, og utlandet, ikke minst på grunn av vår beliggenhet.
Den nasjonal politikken og kommunenes virksomhet har stor betydning for utviklingen. I et fylke er det en rekke viktige oppgaver som må løses over kommunegrensene, for eksempel innen utdanning, veibygging, næringsutvikling, kultur, kollektivtrafikk og arealplanlegging. I samarbeid med kommunen og staten arbeider fylkeskommunen med slike kommuneoverskridende oppgaver.
Det er aktuelt å utvikle samarbeids- og omstillingsprosjekt med kommunene. Innenfor mange områder er det behov for aktivt å se på om det er prosjekter som kan gjennomføres for å motivere til at det blir tilflytning til bygdene.
Folkehelsearbeidet i Norge er i dag tilfeldig og basert på skippertak og ildsjeler. I ny stortingsmelding vil regjeringen ha et mer systematisk, forpliktende og helhetlig opplegg, og gi det en sterk lokal og regional demokratisk forankring. Det er aktuelt å bygge partnerskap blant annet mellom offentlige etater og frivillige organisasjoner. Hensynet til folkehelsen må sterkere inn i alle deler av samfunnsplanleggingen.
Senterpartiet vil at:
· Fylkeskommunen skal fornyes og styrkes i rollen som regional utviklingsaktør.
· Fylkeskommunen bør engasjere seg i samarbeid med naboregioner.
· Det legges til rette for nyskapende næringsliv som gir økt verdiskapning.
· Innbyggerne i Vest-Agder gis gode levekår og livskvalitet.
· Det arbeides for god folkehelse, helsefremmende tiltak og sykdomsforebygging.
· Fylkeskommunen bør medvirke til bygging av alternativ energi, så som småkraft -, bølge-, vindkraftverk og biobrensel.
UTDANNING
Videregående skole er nå Vest-Agder Fylkeskommune sitt største ansvarområde
Skolen skal være en trivelig arbeidsplass for ansatte og elever. Et godt utbygd studie- og skoletilbud er helt nødvendig for utvikling, vekst og trivsel i samfunnet. Skoletilbudet i fylket må fortløpende vurderes slik at vi får en bred, allsidig og desentralisert struktur. Opplæring for voksne må videreføres og utvikles. Det må satses på forskning og teknologi, og samarbeidet mellom skole og næringsliv må styrkes .
Senterpartiet vil derfor arbeide for :
· At vi beholder og videreutvikler det desentraliserte tilbudet vi har innenfor videregående skole i fylket.
· Se til at lokal kunnskap må komme enda sterkere inn i den videregående skole.
· Gjennomføre planer for etterutdanning av både ledelse og undervisningspersonellet ved de videregående skoler.
· Sikre de videregående skolene nødvendig ressurser til drift og oppdatering av utstyr.
· Få gode og fleksible inntaksavtaler med nabofylkene for de videregående skolene.
· At undervisningstilbudene tar utgangspunkt i hver enkelt elevs forutsetninger og behov.
· Lage landets beste linje for trearbeid innen videregående skole.
· Å utvikle et alternativt 4-årig utdanningsløp på grunnkurs og VK1 for de elever som ønsker dette. Tilbudet bør utvikles i tett samarbeid med lokalt næringsliv.
· Et godt samarbeid mellom skole, næringsliv og lokalsamfunn er nødvendig, og Senterpartiet går inn for en langsiktig satsing på entreprenørskap og bedriftsetablering i videregående skole. Alle elever i videregående skole som ønsker å delta i ungdomsbedrift, skal få anledning til dette.
· Entreprenørskap og kontakt med samfunns- og næringsliv bør innføres som fag i lærerutdanningen.
· Senterpartiet vil arbeide for at det utvikles et systematisk samarbeid mellom skole og næringsliv i regi av fylkeskommunen.
· Senterpartiet går i mot fritt skolevalg fordi dette kan få negative konsekvenser for skolene i distriktene, og fordi fritt skolevalg ikke vil gagne alle elevene.
NÆRING OG MILJØ
Næringslivet er fundamentet i vår tilværelse. Det er viktig å stimulere til en allsidig næringsstruktur. Eksisterende små og store bedrifter og nyetableringer er like viktige. Det er nødvendig med offentlige tiltak som sikrer lønnsomhet og en balansert lokalisering av arbeidsplassene.
Livsgrunnlaget - rent vann, ren jord og ren luft - må sikres for kommende generasjoner. Alle har gjennom bruk av felles ressurser et ansvar for at disse skal ivaretas og forvaltes ut fra en holdning om at natur, miljø og kultur er til låns.
Senterpartiet vil arbeide for å:
· Styrke et landbasert næringsliv for å møte tidene med mindre oljeutvinning.
· Styrke IT basert virksomhet i hele regionen.
· Tilrettelegge for en desentralisert næringsstruktur for små og mellomstore bedrifter.
· Fremme etablering av blant annet minikraftverk, reiseliv og utmarksbedrifter. Etablerere skal støttes, ikke motarbeides.
· Etablere forurensningsfrie gasskraftverk og gassindustri i Listerregionen. Det må legges en T- tilkobling på gassledningen i havet utenfor Lista.
· Pendlere skal påskjønnes, ikke straffes gjennom urimelig skattlegging.
· Forenkle bygningsloven og skjemaveldet i små bedrifter.
· Styrke fiskerinæringen.
· Ha et sterkt jordvern. Bevare dyrket jord mot nedbygging.
· Skjerpe boplikten ved overdragelse av landbrukseiendommer..
· Lette adgangen til fradeling for å tilrettelegge for spredt boligbygging i distriktene.
· Forvalte kystsonen så den blir tilgjengelig for folk flest.
· Stimulere til alternativ energi basert på fornybare ressurser. Stimulere for produksjon av bioenergi i fylket.
KULTUR OG TRIVSEL
Et rikt og mangfoldig kulturtilbud er en forutsetning for et livskraftig samfunn der menneskene trives. Dette oppnås ved å satse på det skapende mennesket og stimulere kulturlivet i lokalsamfunnet. Et rikt og variert kulturtilbud er et viktig forebyggende arbeid for å motvirke fremmedgjøring, ensomhet, rotløshet og kriminalitet.
Senterpartiet vil arbeide for å:
· Ta vare på og utvikle lokale tradisjoner for eksempel innenfor kunst, musikk og håndverk.
· Stimulere til større vektlegging av lokale byggetradisjoner og arkitektur i utformingen av by- og bygdesamfunn.
· Oppruste fylkesmuseet og synliggjøre de lokale museene.
· Tilbakeføre arkeologiske funn til lokalsamfunnet.
· Utvikle knutepunktinstitusjonene Agder Teater og Sørlandets Kunstmuseum. Litteratur og kultur ut til lokalsamfunnenne . Regionale kulturtilbud må omfatte hele fylket.
· Videreutvikle litteraturformidlingen, deriblant investere i ny Bokbuss.
· Støtte opp om ungdommens kulturmønstring, konserter og festivaler for ungdom over hele landsdelen.
· Støtte det frivillige organisasjonsarbeid for barn og unge.
· Bekjempe rus og narkotikaondet. Hjelpe og støtte brukere og pårørende.
· Mer kultur og mindre boliger på Odderøya.
KOMMUNIKASJON
Et variert og godt kommunikasjonssystem er livsnerven i et desentralisert samfunn. Spredt bosetning og næringsliv i distriktene er avhengige av et godt veinett og kollektivtilbud som ivaretar transporten av befolkningen, og gods til og fra bedriftene. For å minske den store økningen av privatbilismen, er det viktig å legge forholdene til rette for kollektivtrafikken spesielt i byene og deres nærområder.
Senterpartiet vil arbeide for å:
· Ruste opp og asfaltere fylkesvegene. Dette vil være en prioritert oppgave i løpet av neste periode.
· Rasket mulig gjennomføring av E 39 over Kvinesheia og Rv 465 (Farsundsforbindelsen)
· Skaffe landfast forbindelse til Hidra
· Skape ett godt godstransporttilbud til hele fylket.
· Styrke Kjeviks rolle som regional flyplass.
· Legge forholdene til rette for kollektivtrafikken i byene og deres nærområder.
· Utvide Favoritten bygderute til alle områder uten kollektiv kommunikasjonsdekning.
· Gi alle husholdninger i fylket tilgang til bredbånd for samme pris.
· Gjeninnføre ungdoms/studentrabatter på kollektivtransport i Vest-Agder
