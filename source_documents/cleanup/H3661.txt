
Kristin Halvorsen:
Pressemelding 12/7-01:
-Avskaff fattigdommen, AP!
-Med hvilken troverdighet skal AP-regjeringen stå opp mot Høyre, når deres eget styre øker forskjellene like mye som under Thatchers England, spør SVs leder, Kristin Halvorsen med henvisning til nye tall i en FN-rapport.
-Verdens rikeste land kan avskaffe fattigdommen. Dersom ikke Norge klarer det, hvem skal klare det da?, spør hun. -Vi er lei av stortingsmeldinger og handlingsplaner med uforpliktende målsettinger. Nå må de konkrete tiltakene komme, sier Halvorsen.
-SV utfordrer de partier som sier de er mot økende forskjeller til å støtte SVs strakstiltak mot fattigdom. SV har i flere år laget rapporter og høringer om Forskjells-Norge. Dette kan vi, sier hun.
Slik er SVs strakstiltak mot fattigdom:
1. Slutt å gi sosialhjelpsmottagere fratrekk i sosialhjelp for mottak av barnetrygd, kontantstøtte og engangsstønad.
2. Bevilg det som trengs for å forby alle egenandeler i skolen.
3. Innfør en maksimalsats for egenandeler i barnehage på kroner 1140 og i SFO på kroner 760.
4. Bevilg 1 milliard til et storstilt statlig byggeprogram for romelige utleieboliger, ungdomsboliger og lavinnskuddsboliger.
