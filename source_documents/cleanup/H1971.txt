
Torsdag 19. mars 1992
Ellinor Bruun (KrF) om atomsituasjonen i nord:
ALLE ØNSKER EN FORANDRING
Ingen ønsker de tilstander som er i nordområdene idag når det gjelder usikkerheten rundt lagring av atomavfall. Også folk på Kola-halvøya ønsker en forandring. Vi har derfor et godt utgangspunkt for å intensivere kampen mot atomtrusselen i nord, konkluderte stortingsrepresentant Ellinor Bruun (KrF, Nordland) da Stortinget tors-dag drøftet en interpellasjon fra hennes partifelle Svein Alsaker om bedre varslings-planer og beredskapsplaner mot eventuelle atomulykker.
Ellinor Bruun kunne som representant fra Nord-Norge bekrefte at folk i hele landsdelen er engstelige for atomtrusselen fra Russland, og med god grunn.
-Med større åpenhet fra øst har vi også fått kjennskap til atomavfall som lagres uforsvarlig og kjernekraftverk som ikke har den standard vi skulle ønske, sa hun, og viste til at atomavfall blant annet lagres i gamle, rustne båter eller blir dumpet i havet i beholdere med hull i.
Hun sluttet seg til ønsket om bedre beredskapsplaner, og oppfordret regjeringen til å stå på for å få til en sikrere lagring av atomavfall på Kola.
-Kanskje vi også kunne selge ren kraft, slik at noen av de farligste kjerne-kraftverkene kunne begynne nedtrappingen av sin virksomhet, sa stortingsrepresentant Ellinor Bruun i sitt innlegg i Stortinget torsdag.
