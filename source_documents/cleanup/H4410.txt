
søndag 18. juni 2000 10:21:59
Venstres landsstyre:
- Nødvendig med tiltak
Venstres landsstyre vil utrede nye tiltak mot diskriminering av homofile.
En bred undersøkelse av livsvilkårene blant homofile i Norge viste gledelig at forholdene har bedret seg over årene. Dessverre kom det også tydelig fram at en betydelig gruppe opplever diskriminering som rammer hardt.
Venstres landsstyre beklager en hver form for diskriminering og arbeider med problemstillingen både i forhold til rettigheter og diskriminerende holdninger i samfunnet. De resultatene som foreligger i undersøkelsen og de beretningene som nå kommer frem i det offentlige rom, må ses på som sterke oppfordringer om å bekjempe denne diskrimineringen.
Venstres landsstyre mener det i denne sammenheng bør utredes ulike tiltak mot diskriminering av homofile. Blant annet bør det vurderes et eget senter mot homofil diskriminering og spørsmålet om et eget ombud for denne gruppen, eller andre særlige tiltak de homofile selv framhever.
