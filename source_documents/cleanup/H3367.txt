
30. november 2000
Frå stortingsrepresentant Jon Lilletun
Auka satsing på forsking og nyskaping
-Det er viktig at vi i Noreg vert flinkare til å omsette gode idear til lønnsomme verksemder. Kristeleg Folkeparti har i dag sikra fleirtal for at Regjeringa skal legga fram ei sak for Stortinget om korleis vi kan auke tilgangen på risikokapital, nettopp med tanke på realisering av forskingsresultat og auka tilgangen på risikokapital for norsk næringsliv. Vi kunne ikkje vere med på Regjeringa sitt forslag om å sette av nesten 2,5 milliardar kroner til eit selskap vi veit lite eller ingenting om. No skal Regjeringa legga fram ei dak for Stortinget, og vi har lagt sterke føringar for korleis eit eventuelt selskap skal inrettast. Vi meiner og at dersom ein skal etablera eit eller fleire investeringsselskap, må aktiviteten lokaliserast i dei regionane der næringa er lokalisert.
Kristeleg Folkeparti har fått gjennomslag for to viktige moment. Regjeringa skal legge fram forslag til organisering og gjere greie for lokalisering. Det er viktig for oss, vi ønsker å leggje forvaltinga av desse midlane ut i dei regionane for verdiskapinga faktisk skjer.
Det andre viktige punktet i det KrF har fått gjennomslag for er at selskapet i hovedsak skal satse innanfor dei områda som er peika ut som hovudsatsingsområder innafor forskinga. Det vil seie marine næringar, IKT, energi/miljø og helse. Det skal vere ei av målsettingane for selskapet å medverke til realisering og kommersialisering av forskingsresultat. Vidare har vi blitt med på at selskapet skal kunne medverke til etablering av næringsklynger og nettverk innafor viktige framtidsretta næringar, som mellom anne knytt til biomarine næringar. Dette kan mellom anne medverke til at kontakten mellom forskingsmiljøa og verksemdene i næringa vert betra
