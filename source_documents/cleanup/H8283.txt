
May Britt Vihovde (V) om skipsfartsmeldingen
Pressemelding fra Venstres stortingsgruppe, 2/4-04
Godt for nyskaping og kompetanse
- Regjeringen legger til rette for å beholde et sterkt skipsfartsmiljø i Norge. Det er viktig for kompetanseutvikling og nyskaping, og for en levedyktig skipsfarts- og offshoreindustri, ikke minst på Vestlandet. Det er Venstre svært glad for, sier stortingsrepresentant May Britt Vihovde (V).
- Det er et problem at rederiene og sjøfolk ikke kan bidra til fellesskapet som andre, men det blir ikke bedre om det maritime miljø forsvinner ut av landet. Det vil tvert imot være svært skadelig, så vi kommer ikke unna å ta hensyn til konkurranseforholdene rundt oss, sier Vihovde.
- Som regjeringsparti har vi vært med i prosessen, og står bak den meldingen som næringsministeren la fram i dag. Tiltakene vil styrke helheten i det maritime miljøet, og gi godt grunnlag for videreutvikling og nyrekruttering i Norge. ­ Det er viktigere enn å subsidiere ansatte i fergerederiene, som strengt tatt er mer hotellpersonale enn sjøfolk. For detaljene i meldingen, henvises til NHDs materiale.
