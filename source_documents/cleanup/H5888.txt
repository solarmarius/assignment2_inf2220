
16.05.2002
Fra stortingsrepresentant Olaf Gjedrem (KrF):
Enighet i jordbruksoppgjøret: -Glad for forhandlingsløsning
-KrF har vært opptatt av at å partene i jordbruksoppgjøret måtte bli enige om en avtale. Dette er en viktig del av Samarbeidsregjeringen distriktsprofil. Med den avtalen som nå er forhandlet fram vil bøndene få en prosentvis inntektsvekst som gjør at de kommer bedre ut enn de fleste andre yrkesgrupper, sier KrFs landbrukspolitiske talsmann.
-Landbruket har fått et godt oppgjør som gjør at de nå kan vende hovedfokus på å utvikle sin egen næring i trygghet for at det er politisk vilje til å sikre jorbruksnæringen en trygg framtid, sier Gjedrem.
-Avtalen bør gi grunn til at næringen føler en ny optimisme om akseptable rammevilkår for ei næring som er av avgjørende betydning både for hele landet og spesielt for distriktene, sier Gjedrem.
