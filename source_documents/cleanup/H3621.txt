
09.10.00
Lisbet Rugvedt (SV), representerer Oslo på Stortinget:
Sosialistisk Venstrepartis Pressetjeneste
 Må stoppe Nycomeds utflagging av arbeidsplasser fra Oslo!
 Jeg mener det er ille hvis regjeringen har tenkt å sitte med hendene i fanget å se på at 200-250 nye arbeidsplasser forsvinner fra Oslo og Asker, sier Lisbet Rugtvedt, stortingsrepresentant for SV.
Bakgrunnen for uttalelsen er Nycomed Pharmas ønske om å flytte tablettproduksjonen utenlands. Lisbet Rugtvedt, vil vite om næringsministeren har tenkt å foreta seg noe for å hindre at dette skjer.
Ved overtagelsen av Nycomed Pharma het det at de nye eierne, Nordic Capitals, ikke hadde planer om å redusere virksomheten i Norge.
 Det kan virke som de har ført myndighetene bak lyset, for kort tid etter overtagelsen kom styrevedtaket som innebærer nedleggelse av minst 200 arbeidsplasser, forteller Rugvedt.
Det skriftlige spørsmålet følger vedlagt. Statsrådens svar vil foreligge i løpet av uka.
