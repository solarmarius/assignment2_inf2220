
SV arbeider for et sosialistisk samfunn; Et samfunn bygd på folkestyre, rettferdig fordeling og likeverdige levekår for alle mennesker uansett bakgrunn, bosted, kjønn og livssyn. SV arbeider for økologisk balanse i produksjon og forbruk, nasjonalt og globalt, og for utjamning i og mellom rike og fattige land.
I et langstrakt og stort fylke som Nordland må det regionalt samarbeid til dersom folks velferd skal være best mulig sikret, uansett bosted. Alle skal ta del i viktige beslutninger gjennom folkestyre, både sentralt og lokalt. For SV er det et viktig at dette samarbeidet skjer i organer som er underlagt folkevalgt kontroll. Vi mener derfor at det er viktig å arbeide aktivt i fylkestinget.
Nordlan SVs program 2004-2007
1. EI GOD FRAMTID I NORD
Nordland er, sammen med resten av Nord-Norge, et av verdens mest ressursrike områder. Utnyttinga av ressursene må skje ut fra hva som er økologisk og miljømessig forsvarlig. Naturrikdommene skal styrke den desentraliserte bosettinga samtidig som de skal være et viktig bidrag for å tilfredsstille de ressursbehov som finnes både nasjonalt og internasjonalt.
Dette krever lokal sjølråderett over lokale ressurser, og en sterkere regional og nasjonal styring og forvaltning av felles ressurser. En politikk bygd på disse prinsippende er klart uforenlig med norsk medlemskap i EU. EØS-avtalen tilsvarer den økonomiske delen av EU, og er i konflikt med de samme prinsippene som et EU-medlemskap.
Forvaltning av våre ressurser må skje gjennom lokale og regionale folkevalgte organer.
Det er i lokalsamfunnene verdiskapinga skjer. Det er også lokalsamfunnene som i dag merker resultatet av alt for kortsiktig ressurspolitikk.
Langsiktig hensyn til miljøet må være styrende for både lokal og sentral politikk. Kortsiktige bedriftsmessige fortjenestehensyn må ikke få styre ressursforvaltninga. Arbeidet for ei god framtid i nord må tuftes på solidaritet, likeverd og respekt for det kulturelle mangfold.
Solidaritet er at vi i fellesskap løser problemer. SV er forpliktet til å arbeide for en solidarisk fordelingspolitikk. Vi skal sikre at bl.a mennesker med funksjonshemning skal ha de samme rettigheter og muligheter som andre.
Likeverd ved at vi vil arbeide for likestilling på alle felt, og forplikte oss til å sette fylkespolitikk inn i et kvinneperspektiv. SV vil fremme kvinneperspektivet innenfor alle saksfelt. Nordland SV er imot den stadig økende privatiseringa av offentlige arbeidsplasser. Slik privatisering rammer ofte arbeidsplasser i yrker med høy kvinneandel. SV forutsetter at offentlig sektor sikrer kvaliteten på de tjenester som blir levert. Både med hensyn til brukere og ansatte. Kvalitetssikringen må også omfatte vurdering av økonomisk forhold.
Nordland SV vil arbeide for å styrke det regionale samarbeidet, bl.a gjennom Landsdelsutvalget, som en felles politisk arena og som en utviklingsaktør.
SV vil støtte de samiske organisasjoner i arbeidet for å verne og utvikle samisk næring, livsform, kultur og språk.
Våre egne kulturelle røtter må ivaretas, samtidig som vi åpner for kulturell inspirasjon for fremmede kulturer. Vi må vise respekt for kulturelt mangfold gjennom økt støtte til kulturtiltak.
Nordland SV vurderer situasjonen slik at Nordland fylke har kapasitet og dermed også et stort ansvar når det gjelder å ta imot flyktninger og asylsøkere. Flyktninger og asylsøkere som får opphold i Norge må få bedre muligheter til integrering i det norske samfunnet. Nordland SV vil at forholdene legges til rette for synliggjøring av innvandrernes kultur og de mulige ressurser de kan bidra med i Nordlandssamfunnet. Vi ønsker flyktninger og asylsøkere velkommen til Nordland.
Nordland har behov for en utenrikspolitikk. Miljøtruslene fra Kolahalvøya stopper ikke ved fylkesgrensene. Rovdrifta i havet er internasjonal.
SV vil styrke Nordkalottsamarbeidet og Barentssamarbeidet for å sikre fred, stabilitet og god utvikling for alle i nord.
SV VIL HA FYLKESKOMMUNEN SOM REGIONAL UTVIKLER
Nordland fylkeskommune er til for å dekke behov hos Nordlands befolkning. Nordland SV vil arbeide for en fylkeskommune som står på nordlendingenes side. Staten har overtatt sykehusene, spesialisthelsetjenesten, barne- og familievernet og rus, og dermed har ikke fylket lenger hovedansvaret for dette. SV i Nordland vil likevel følge med i tilbudene staten gir og være på offensiven i forhold til kvaliteten på tilbudene som gis til Nordlands befolkning.
SV mener at en aktiv fylkeskommune skal ta seg av oppgaver som det ikke er hensiktsmessig å løse enkeltvis ute i kommunene. Funksjonsfordelinga mellom kommuner og fylkeskommunene bør vurderes løpende, og avgjøres av hva som best tjener befolkninga i Nordland.
SV vil forsvare en desentral sykehusstruktur, fødetilbud og akuttberedskap i fylket
SV vil arbeide for økt forebyggende helsearbeid og forebyggende barne- og ungdomsarbeid i fylket
SV vil arbeide for at det etableres bredbåndstilbud også i områder som ikke er interessante for komersielle aktører
SV vil at alle syv lokalsykehus i Nordland har kirurgisk og medisinsk akuttberedskap og fødetilbud.
SV vil at det skal utvikles arenaer for forpliktende samhandling mellom 1.- og2.-linjetjenesten for å skape et helhetlig helsetilbud
· SV mener det er viktig å forsvare prinsippet om folkevalgte lokale styringsorganer. Vi ønsker derfor økt overføring av makt fra stat og fylkesmann til fylkeskommunene og kommunene. Overføring av makt og ansvar må følges opp med at fylkeskommuner og kommuner får beholde større andel av de verdier og dermed virkemidler som skapes i distriktene.
Nordland SV vil arbeide for:
Økt overføring av ressurser og makt fra staten til fylkeskommunen og kommuner.
Ansvar for riksveger overføres fra stat til fylker.
Utforming av en fylkeskommunal miljø- og ressurspolitikk.
At det kreves skatteattest fra bedrifter som utfører oppdrag for fylkeskommunen.
At fylkeskommunen skal kjøpe sine tjenester fra bedrifter som har tariffavtaler med sine ansatte og er Inkluderende arbeidslivsbedrifter.
Mer innsyn og større åpenhet inne fylkeskommunen.
· EN AKTIV POLITIKK FOR Å OPPRETTHOLDE OG VIDEREUTVIKLE DISTRIKTENE
Distriktsnorge er utsatt for en akselererende avfolkning, arbeidsplasser innen både offentlig og privat virksomhet sentraliseres med den følge at den oppvoksende slekt drar etter. Styringen av utviklingen er i stor grad overlatt til markedskreftenes frie spill. Verdiskapning i distriktene vanskeliggjøres gjennom dyrere varer og tjenester, samt dårligere offentlige tilbud.
SV vil arbeide for en aktiv politikk for utvikling av distriktene :
Offentlige tjenester og tilbud til samme pris over hele landet.
Lik bensinpris.
Gode offentlige kommunikasjoner.
Lik mulighet for all ungdom til utvikling og arbeid.
Etablering av offentlige avstandsuavhengige arbeidsplasser.
Videreutvikling av kulturtilbudet, basert på lokale ressurser og tilhørighet.
Stimulere til nyskaping i næringslivet.
Opprettholde dagens ordning med differensiert arbeidsgiveravgift.
Arbeide for å sikre ungdomskortet i kollektivtrafikken
Utflytting av statlige arbeidsplasser og oppgaver til distriktene
Styrke regional samhandling mellom kulturinstitusjoner, utdanningsinstitusjoner og frivillig kulturliv
· ET GODT SAMFERDSELSTILBUD SIKRER BOSETTINGA
Gode og rimelige kommunikasjoner er grunnlag for bosetting og næringsliv. Både internt i regionene, mellom regionene og ut av fylke og landsdel.
De fleste vesentlige avgjørelser fattes på nasjonalt nivå, og det er viktig for fylket - i samarbeid med landsdelen for øvrig - å legge press på Storting og Regjering for å opprettholde og utvikle transporttilbudet.
Nordland SV vil i relasjon til sentrale myndigheter arbeide for:
å øke Nordlands andel av veginvesteringene - for å utbedre standarden på Ev 6 gjennom fylket og styrke tverrforbindelsene mellom ytre og indre deler av fylket
å få investert i fjernstyring og flere kryssingsspor på Nordlandsbanen, samt styrke vedlikeholdet
å gi et godt togtilbud til befolkningen - samt overføre godstransport fra veg til jernbane og sjø
å sikre vår flyplasstruktur, og oppgradere dem sikkerhetsmessig bl.a. gjennom satellittbasert navigasjon
økt offentlig kjøp av flytjenester for å redusere prisene
· Nordland SV vil i fylkespolitikken prioritere:
opprettholdelse av nødvendige gods- og persontransportruter
god samordning av rutetider og overgangsordninger mellom transportformer, med gjennomgående priser
økt satsing på trafikksikkerhet gjennom fysiske tiltak, fartsregulering, opplæring og forebyggende arbeid
god tilgjengelighet for funksjonshemmede til de ulike transportmidlene
· 2. VETTIG BRUK AV NATURGRUNNLAGET
Målet for SVs miljø- og ressurspolitikk er å ta i bruk naturgrunnlaget på en slik måte at folk kan leve av og i naturen uten at den ødelegges. En aktiv og vettig bruk av naturressursene vil motvirke arbeidsledighet i distriktene og sørge for at Nordland ivaretar den kulturen vi har på å nyttiggjøre oss det naturgitte livsgrunnlaget. Dette må selvsagt skje på en slik måte at naturmiljøet ikke skades.
Kombinasjonsdrift har tidligere hjulpet mange til å klare seg med små enheter, både innenfor primærnæringene eller i kombinasjon med andre yrker.
MILJØVERN
Trusselen mot natur og miljø øker. Derfor er det viktig å skaffe og spre kunnskap om økologiske sammenhenger, og om verdien av å ta vare på ressurser.
Nordland SV vil arbeide for:
Å sterkt regulere oljeutvinning på nordnorsk sokkel, og å la fiskeriene få fortrinnsrett ved enhver interessekonflikt mellom de to næringene
Styrking av oljevernberedskapen og fortsatt satsning på utvikling av kompetanse omkring problematikken olje, fisk og miljø.
Vern av kyst- og havområder gjennom strenge reguleringer for frakt av olje og andre miljøfarlige stoffer.
Å støtte kampen mot utslipp av miljøgifter, som radioaktive utslipp etc, både til luft og sjø.
Mer midler til forskning på miljøforurensning
Å få lokalisert et senter / sentral for miljø- og ressursovervåkning til Nordland
· Natur, næring og miljø.
Naturgitte ressurser gir store muligheter for næringsutvikling i Nordland. Samtidig rommer det konflikt mellom utbygging og vern. Nordland SV vil arbeide aktivt og langsiktig for å ta naturressursene i bruk innenfor en økologisk bærekraftig ramme. Nordland har den største vannkraftproduksjonen av landets fylker, og er et overskuddsområde for energi. Samtidig er prosessindustrien en av de økonomiske bærebjelker og den største eksportnæring i Nordland. Regionen har også betydelige mineralressurser som kan utnyttes med ny teknologi.
Nordland SV vil arbeide for :
Offentlig styring av våre vannkraftressurser gjennom statlig, fylkeskommunalt og kommunalt eierskap
At verdiene som høstes fra våre fosser og vassdrag utnyttes til næringsutvikling og bosetting i nord. Nærhet til kraftverkene må gi fordeler, og at kostnader med transport i større grad synliggjøres
Store mengder spillvarme og energi kan gjennvinnes og utnyttes i et samspill mellom prosessbedrifter, lokalsamfunn og myndigheter. Det vil også styrke lokal energiforsyning og satsing på fjernvarme og miljøvennlig energi.
At arbeidet med å utvikle fylkets rike mineralressurser styrkes
Utbygging av kompetansemiljøer innenfor miljøteknologi og miljøvennlig energiutnyttelse.
· LANDBRUK
Nord-Norge har klima og natur som skjermer mot sykdommer og skadedyr på planter og husdyr. Landsdelen kan derved produsere rein mat ved lite bruk av plantevernmidler og medisiner. Landbruket i Nordland bidrar vesentlig til sysselsetting og derved bosetting.
Nordland SV vil arbeide for et landbruk som har til oppgave å:
Produsere mest mulig av den maten landsdelen trenger.
Opprettholde og skape nye arbeidsplasser i landbruket, og derved styrke bosettingsmønstret.
Utnytte det lokale ressursgrunnlaget i jord, skog og utmark best mulig ut fra hensynet til miljø, økologi og langsiktig ressursforvaltning.
Drive etter økologiske prinsipper.
Ivareta kulturlandskap og landbrukstradisjoner i landsdelen.
· Nordland SV går inn for:
At den offentlige veiledningstjenesten styrkes.
At kvinners tilbud i landbruket bedres gjennom tilbud om fagutdanning og etableringsstipend.
Å øke sysselsetting og lønnsomhet gjennom økt satsning på kulturbaserte nisjeprodukter.
Å styrke nordnorske forskningsmiljøer innenfor landbruket.
Å legge til rette for kombinasjonsdrift, spesielt fiske og landbruk.
· FISKERI OG HAVBRUK
Ressursene i havet danner hovedgrunnlaget for arbeid og bosetting i store deler av landsdelen. Nordland SV ønsker at vi også i framtida skal ha ei allsidig fiskeflåte og flest mulig helårige arbeidsplasser innafor fiskerirelatert virksomhet. En av de største farene for den fiskeribaserte sysselsettinga langs kysten er de økende konsentrasjonene av fiskerettigheter hos storaktører som er i ferd med å frata vanlige kystfolk muligheten til å ta fiske som næringsvei.
Ved siden av fiskeriene har fiskeoppdrett utviklet seg til ei livskraftig kystnæring som gir viktige bidrag til verdiskapinga i distriktene. Gjennom fortsatt stimulering kombinert med offentlig styring vil denne næringa kunne få stadig større betydning for oss.
Nordland SV går inn for:
Fiskeri
Å motvirke at fiskeri blir ei næring for storkapitalister mens kystfolket fratas rettighetene til fortsatt drift.
At myndighetene i større grad tar lokale hensyn i forvaltningen. Det må tas hensyn til lokale kystbestander når det fastsettes kvoter.
At arbeidet med å stimulere til rekruttering i fiskerinæringa videreføres og intensiveres.
Støtte til tiltak som sikrer gode rammebetingelser for fiskeindustrien.
· Havbruk
At oppdrett fortsatt skal være ei konsesjonsregulert næring.
Fremme lokalt eierskap.
At Nordland fylkeskommune støtter opp om utviklingen av nye oppdrettsarter.
At oppdrettsnæringa stimuleres til å videreføre sin egen satsning på miljøtiltak, med særlig vekt på problematikken rundt sykdom og rømming av oppdrettede organismer.
· INDUSTRI OG NÆRINGSUTVIKLING
Nordland har gode vilkår for lønnsom industri. Rikelig med industriell kompetanse og store energimengder. Industrien må utvikles fra å være råstoffleverandør til å bli produsent av ferdigvarer der det er mulig. Det må stimuleres til økt nisjeproduksjon lokalt. Det er viktig å skape arbeidsplasser i distriktene og redusere transportvolumet. Av hensyn til miljøet og ei langsiktig forvaltning av olje- og gassresursene går Nordland SV inn for redusert utvinningstempo av olje og gass. I valg av energiformer velges den mest miljøvennlige. Reiseliv er ei ny næring som gir et viktig bidrag til sysselsettinga i Nordland. Dette er også ei næring som kan utøves i kombinasjon med tradisjonell næringsvirksomhet.
Nordland SV går inn for:
At kapital må satses og forskning intensiveres for å utvikle høyere fordelingsgrad.
At fylkeskommunen går inn med midler i regionale utviklingsselskaper.
Tiltak som fremmer samhandel på Nordkalotten.
Forutsigbare rammevilkår for næringslivet
Å endre bedriftsbeskatning slik at bedriftene skatter til den kommunen de ligger i.
At den differensierte arbeidsgiveravgiften må opprettholdes.
Å utnytte naturgitte ressurser til å sikre eksisterende og bygge opp ny industri i landsdelen.
Å tilrettelegge for turisme på en slik måte at natur- og kulturmiljøet ikke skades.
At industrien i Nordland utvikler miljøteknologi slik at vi kan ligge i front i forhold til miljøvennlig industriproduksjon
· 3. VELFERDSFYLKET NORDLAND
EI UTDANNING FOR FRAMTIDA
Nordland SVs mål er å sikre alle i Nordland lik rett til utdanning. Satsing på kunnskap og kompetanse er en hovedstrategi for å fremme utvikling i Nordlandssamfunnet Store endringer og utfordringer i arbeidslivet stiller store og endrede krav til elevenes kompetanse og allsidighet, og de videregående skolene må settes i stand til å møte disse nye utfordringene. Nyskapingsevne og kreativitet må vektlegges i undervisningen. Nordland SV har som mål at vi skal ha den beste videregående opplæring i landet.
For å nå disse målene må vi sørge for at;
Elevplassdekningen mellom skoleområdene utjevnes
Desentraliserte tilbud opprettholdes og styrkes.
Eet er en geografisk spredning av grunnkurs i videregående skole, slik at flest mulig kan bo hjemme også dette skoleåret.
Borteboende elever følges særskilt opp.
Det legges til rette for livslang læring, med økt satsing på fagopplæring, etter- og videreutdanning.
Tilrettelegging for at jenter og gutter velger utradisjonelt når det gjelder videregående utdanning.
Et nærmere samarbeid mellom grunnskoler, videregående skoler og lokalt næringsliv bedrer grunnlaget for den enkeltes yrkesvalg.
De regionale høgskolene blir brukt til nærings- og samfunnsutvikling
· ET GODT KULTURTILBUD - GODE OPPVEKSTVILKÅR
Kulturpolitikken er viktig i arbeidet med å gjøre Nordland til et godt fylke å bo i.Et godt og variert kulturtilbud bidrar til styrket identitet, økt trivsel og gir gode lokalsamfunn. SV ønsker å styrke Nord-Norge som kulturell enhet med et mangfold av kulturelle ytringsformer.
Å sikre barn og ungdom gode oppvekstvilkår er en annen viktig utfordring. Stat, fylke og kommune må samordne sine tiltak for å gjøre dette mulig. Nordland skal være det beste fylke å vokse opp i.
Alt for mange ungdommer kommer ut for trafikkulykker, spesielt i helgene, derfor ønsker SV en spesiell fokus på holdningsskapende arbeid og andre tiltak som kan forhindre slike.
Nordland SV vil jobbe for å nå disse målene ved bl.a. å:
Gi støtte til regionale samarbeidstiltak innen kultursektoren
Være pådriver til at bevilgninger til kulturbygg og anlegg økes.
Bibliotek og museum må settes i stand til å gi publikum et godt tilbud.
Kystkulturen, både miljø, bygninger og fartøy må sikres midler.
At Nordland Teater får sikret økonomien for å fungere som turneteater fylket.
At fylkeskommunen tar initiativ til samordning av tiltak for å gi bedre oppvekstvilkår.
Innføre ordningen "Hjem for en 50-lapp"
