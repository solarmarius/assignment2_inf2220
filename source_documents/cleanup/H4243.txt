
torsdag 10. september 1998 13:19:23
- Positivt fra Blaalid-utvalget
- Det er positivt at det går mot en større frihet og fleksibilitet innenfor arbeidsformidling og utleie av arbeidskraft.
Det sier Venstres parlamentariske leder Gunnar Kvassheim, i forbindelse med at det såkalte "Blaalid-utvalget" idag avga sin innstilling.
Utvalget foreslår at det statlige monopol på formidling av arbeidskraft oppheves, og at reglene for utleie av arbeidskraft liberaliseres.
- Dette er en nødvendig tilpasning til en tid med nye utfordringer, og vil være en fordel både for arbeidsgivere og arbeidstakere, sier Kvassheim. Saken skal nå ut på høring, før regjeringen tar stilling til forslagene.
