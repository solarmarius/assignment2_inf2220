
04.10.00
Fra stortingsrepresentant Elsa Skarbøvik
Ingen reel styrking av kirken
- Prestestillingene Regjeringen ønsker å opprette i forslaget til budsjett er positivt, men ikke et reelt løft for Den Norske Kirke. Tilskuddene til den lokale kirke kuttes mer enn prestestillingene koster. Dette er et defensivt budsjett, uttaler medlem av Stortingets kirke- undervisnings- og forskningskomité, Elsa Skarbøvik.
- Regjeringen ønsker å opprette 35 nye prestestillinger er positivt, men styrkingen av kirken uteblir når Regjeringen legger opp til et kutt i de kirkelige fellesrådene på 25 mill. Flere prestestillinger vil medføre økte administrative kostnader, men her velger regjeringen i stedet å kutte, sier Skarbøvik.
- Det er også betenkelig at Regjeringen velger å åpne for overføringer fra Opplysningsvesenets fond til presteboliger, økumeniske organisasjoner og det kirkelige medlemsregistret. Dette gjør de dessuten før økonomimeldingen har blitt drøftet i kirkeorganisasjoner og Storting.
- Det er positivt at Regjeringen ønsker også å stimulere økonomisk til økt deltakelse i kirkelige valg, men betenkelig at de ønsker å legge valgene til stortingsvalgets tidspunkt, når dette allerede har blitt frarådet av Kirkerådet, uttaler Skarbøvik.
