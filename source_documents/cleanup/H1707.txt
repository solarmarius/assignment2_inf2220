
Stortinget, 24. mars 2001
FREMSKRITTSPARTIETS
STORTINGSGRUPPE
fra parlamentarisk leder Carl I. Hagen, FrP
EU-MÅLING BEKREFTER NEI TIL NY EU-KAMP!
- Den siste EU-målingen bekrefter at Jagland og Pettersen bør legge vekk sine planer om en fornyet splittende og ødeleggende EU- medlemskap søknad, sier Carl I Hagen etter dagens sentralstyremøte i FrP.
- Jeg forstår at både Stoltenberg og Jagland i AP og Pettersen i Høyre er spesielt sure for at Norge ikke deltar på toppmøtet i EU i Stockholm, men de bør konsentrere seg om å tenke på det norske folk som helt åpenbart er imot en ny søknad om medlemskap fremfor sine egne politiske interesser. Den kommende valgkamp bør konsentreres om norske forhold for folk flest i dagliglivet. Som for eksempel behov for lavere avgifter for å få lavere prisstigning, lavere skatter fremfor dyre lønnsoppgjør som setter arbeidsplasser i fare, et styrket helsevesen så køene blir borte, en kvalitetsmessig bedre og mer omfattende eldreomsorg, et nei til nedbygging av forsvaret, et mer konsekvent og fornuftig innvandrings- og flyktningpolitikk, en sterkere kamp mot kriminalitet og en bedre skole, avslutter Carl I. Hagen.
