
Pressestoff - Fredag 10. april 1992
Enstemmig stortingsgruppe:
OPPSTANDELSEN VIKTIGST I PÅSKEEVANGELIET
Det er enstemmighet blant Kristelig Folkepartis stortingsrepresentanter om at oppstandelsen er det viktigste i påskeevangeliet. Dette går fram av en liten spørrerunde blant gruppens medlemmer. De ble bedt om å svare på to spørsmål: Hva er viktigst for deg i påske-evangeliet? Hvordan vil du helst tilbringe påskeferien?
Kjell Magne Bondevik, Møre og Romsdal:
Forsoningen - og oppstandelsen er det viktigste i påskeevangeliet. At Jesus døde for mine synder, at han lever idag og at jeg kan ha samfunn med ham.
Påskeferien vil jeg helst tilbringe i Molde, sammen med familien og i kontakt med gode venner. Dessuten skiturer i fjellet og kirkegang.
Lars Gunnar Lie, Sogn og Fjordane:
Det viktigaste? Forsoning - oppstode fyrste påskedag.
Påskeferien vil eg tilbringa heime saman med familien, og kunne kombinera dette med ein tur på fjellet - eller to, eller tre......
Eg har og ein draum om å kunne feira påske i Roma eit år.
Solveig Sollie, Telemark:
Det viktigste i påskeevangeliet er Jesu oppstandelse, og at Jesus lever idag.
Jeg vil helst være hjemme i påsken, og følge gudstjenestene i kirken. Det skal jeg også gjøre dette året.
Svein Alsaker, Hordaland:
Når det gjelder hva som er det viktigste, vil jeg svare med en salmestrofe: "Jesus lever, graven brast!" Dessuten at han lever idag.
I påsken vil jeg helst være hjemme og kunne gå i kirken på høytidsdagene. Drømmepåsken har tre hovedkomponenter: Fjell, ski og gudstjenester.
Eleonore Bjartveit, Oslo:
Det viktigste i påskeevangeliet er det som i konsentrert form er uttrykt i Markus 16,6: "Vær ikke forferdet! Dere søker Jesus fra Nasaret, den korsfestede. Han er oppstått, han er ikke her."
Påskeferien vil jeg tilbringe på hytta i Lykkja i Hemsedal. Det har vi 25 års tradisjon for i familien. Der har vi anledning til skiturer og der har vi anledning til gudstjenester i Lykkja kapell. Det kombinerer mye av det vi ønsker oss for en god påske.
Odd Holten, Østfold:
Det viktigste i påskeevangeliet er forsoningen - at jeg i full tillit skal få tro at mine synder er oppgjort ved Jesu soningsdød.
For meg og min familie har vi en årelang tradisjon i å delta ved de mange gudstjenestlige samlinger i vår "hjemme-kirke". Spesielt har kveldsmessen langfredag i Glemmen kirke, med organist Egil Hovland og kirkens tre barne- og ungdomskor, en sentral plass i min påskefeiring.
Dag Jostein Fjærvoll, Nordland:
Det viktigste i påskebudskapet er oppstandelsesberetningen. Hele min kristne tro hviler på den. Samtidig har jeg alltid vært fasinert av lidelseshistorien. Jeg leser lidelseshistorien i lys av oppstandelsesberetningen, og oppstandelsesbretningen i lys av lidelseshistorien.
Påsken vil jeg helst tilbringe hjemme i fred og ro, sammen med familien. Fjellet lokker meg ikke. I yngre år var jeg iblant i helt påskestille byer, og det var også en god opplevelse. Å være for seg selv, ansikt til ansikt med påskeevangeliet.
Britt Harkestad, Hordaland:
For meg er det den opne grava som er det viktigaste i påskeevangeliet.
Påskeferien vil eg tilbringa på hytta mi i Strandebarm. Der kan eg rota i hagen og dra ut på fiske. Det er opninga av vårsesongen for oss vestlendingar.
John S. Tveit, Rogaland:
Oppstandelsen er det viktigste i påskeevangeliet. Det er jo den hele budskapet hviler på!
Jeg vil helst tilbringe påskeferien på en måte som gjør det mulig å kombinere friluftsliv med det å delta i gudstjenester og møter.
Per Sævik, Møre og Romsdal:
Det viktigaste er langfredagens bodskap om krossfestinga, men i endå sterkere grad: Påskemorgons bodskap om oppstoda.
I år skal eg tilbringe påskeferien på heimplassen min. Sunnmøre Indremisjon skal ha påskestemne i heimbygda mi, og eg kjem i stor utstrekning til å fylgje møta der.
Helga Haugen, Aust-Agder:
Det viktigste i påskeevangeliet er oppstandelsen og Jesu seier over synd og død. Påskeferien vil jeg helst tilbringe hjemme, sammen med familien.
Jon Lilletun, Vest-Agder:
Første påskedag er viktigst for meg. Alt ville vært meningsløst uten oppstandelsen. Livets seier over døden manifisterer seg denne dagen.
Den første delen av påskeferien ville jeg helst tilbrakt på fjellet, men den siste delen ønsker jeg å være i kirken.
Kåre Gjønnes, Sør-Trøndelag:
Helt fra ungdommen har jeg hatt et spesielt forhold til påsken som en kirkelig høytid. Det som begynte i jula, er fullført i påsken. Påskeevangeliet er selve hovedbudskapet i kristendommen.
Samtidig gir påsken meg, som politiker, en kjærkommen anledning til å være hjemme hos mine.
Borghild Røyseland, Rogaland:
Jeg tror jeg må svare at helheten er det viktigste. Jesus døde for våre synder på langfredag, og da han sto opp igjen fra de døde påskemorgen var frelsesverket ferdig for oss. Jesus død og oppstandelse er tilsammen en helhet, og den helheten er det viktigste ved påskeevangeliet.
Under "normale" omstendigheter ville jeg sagt at jeg helst vil tilbringe påskeferien på et bibelkurs, men i de årene jeg har vært medlem av Stortinget, har jeg prioritert det å bruke tid sammen med familien, kombinert med det kristne fellesskapet på bedehuset, enten i Kvinesdal, der vi har familie, eller i Sandnes, der vi bor.
