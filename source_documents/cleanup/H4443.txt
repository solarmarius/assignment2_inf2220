
onsdag 29. november 2000 11:18:14
- Mere regnvær med Aps gasskraftsosialisme!
- Når SFT etter instruks fra regjeringen sier ja til et nytt gasskraftverk på Skogn uten CO2-rensing, er det en ny bekreftelse på at regjeringen ikke tar miljøproblemene på alvor. Klimaet for miljøpolitikk har ikke vært dårligere i Arbeiderpartiet på 20 år. Avgjørelsen er en provokasjon mot alle som er opptatt av miljøspørsmål. Den vil også undergrave Norges miljøtroverdighet internasjonalt, sier Venstres miljøpolitiske talsmann, stortingsrepresentant Gunnar Kvassheim.
- Norge er blant de landene som ligger lengst unna de forpliktelser som følger av Kyotoavtalen. Når det åpnes for ytterligere utslipp, kan Norge komme til å passere klimaverstingene USA og Japan i utslippsøkninger. Bruddet i klimaforhandlingene i Haag burde tilsi at Norge la på is alle planene om bygging av gasskraftverk uten CO2-rensing. Istedet burde det vært satt inn store ressurser på å få fortgang i arbeidet med å utvikle og forbedre teknologi for CO2-rensing.
Med sitt gasskraftkjør overfører regjeringen store kostnader med CO2-reduksjoner til andre næringer og folk flest. Hvor høy regningen for frislippet av gasskraftverk vet ingen i dag, men den blir høy, sier Gunnar Kvassheim.
- Det er bekymringsfullt for miljøarbeidet i Norge at miljøopposisjonen i Ap er nøytralisert og passivisert. I en situasjon med store klimaendringer som følge av klimagassutslipp burde miljøengasjementet vært rekordstort. I Ap er i det stedet rekordlavt, sier Gunnar Kvassheim.
