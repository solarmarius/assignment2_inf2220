
21. april 1999
FREMSKRITTSPARTIETS
STORTINGSGRUPPE
Fra stortingsrepresentant Øyvind Korsberg, FrP
Fremskrittspartiet vil
hjelpe flyktningene der de er!
- Det hjelper lite når stortingsflertallet bevilger penger til å ta hånd om noen ganske få kosovoflyktninger her i Norge. Ved å hjelpe dem der de er, i Jugoslavias naboland, kan langt flere hjelpes.
- Norge kan faktisk spille en hovedrolle med å gi flyktningene det de trenger aller mest, nemlig mat, medisin, klær, husly, og kanskje et fornyet håp om en bedre fremtid, sier stortingsrepresentant Øyvind Korsberg, i en kommentar.
- Det er uforståelig at Regjeringen snakker om vanskelighetene med familiegjenforening her i Norge. Det er enklere å organisere familiegjenforening lokalt der flyktningene faktisk befinner seg. Dessuten kan vi hjelpe langt flere ved å sette hjelpetiltakene inn i nærområdene. Albania har sagt seg villig til å ta imot kosovoflyktningene forutsatt at andre land hjelper til med penger, sier han.
Fremskrittspartiet foreslo tirsdag en kraftig økning av bevilgningene til tiltak for flyktningene fra Kosovo. FrP forutsetter imidlertid at fraktingen av kosovoalbanere til Norge må opphøre, og at tiltakene settes inn i Kosovo og i Jugoslavias naboland. FrPs forslag ble nedstemt. Forslagene innebar penger til forsyninger som KLA-geriljaen (UCK-geriljaen) kan frakte med seg inn i Kosovo, transport av flyktninger fra Makedonia og Montenegro til Albania, styrking av Albanias økonomi, opprettelse av flyktningeleire i Albania, og tiltak for å forberede mottak i Romania og Bulgaria.
