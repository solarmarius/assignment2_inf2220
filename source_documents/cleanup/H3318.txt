
19. mai 2000
Fra stortingsrepresentant Ivar Østberg
Skuffende om Nord-Norge tilskuddet
Jeg er sterkt skuffet over regjeringens signaler når det gjelder Nord-Norgestilskuddet, uttaler stortingsrepresentant Ivar Østberg. I kommuneøkonomien for 2001 gir regjeringen ingen signaler om hva de vil gjøre med Nord-Norge tilskuddet. De burde sagt om tilskuddet skal økes, reduseres eller forbli uendret.
Regjeringen Bondevik prisjusterte Nord-Norge tilskuddet og dette fikk vi flertall for i Stortinget de siste to år.
Ivar Østberg er videre skuffet over at klima fortsatt ikke er tatt med som utgiftskriterium ved beregning av tilskudd til kommunesektoren.
Allerede i 1996 pekte departementet på at en ville arbeide videre med problemstillinger knyttet til bosettingsmønster, klima, psykiatri, rusmiddelomsorg, ambulanseutgifter og samferdselssektor. Ingen av disse kriteriene vil komme inn i 2001. Bosettingsmønster, lokal ruter, og psykiatri kan eventuelt komme med i 2002.
Departementet vil nedsette et nytt utvalg for en bred gjennomgang av inntektssystemet omkring 2005. Dette samsvarer dårlig med kommunalminister Sylvia Brustads løfter om kompensasjon for de ektreme klimatiske forhold vi har opplevd vinteren 1999 - 2000.
