
12/4-02
Eli Sollied Øveraas (Sp):
DEFENSIV STATSRÅD OM RASSIKRING!
Det var nesten sjokkerande å lytte til samferdselsministeren sitt svar i spontanspørretimen i dag, då ho vart utfordra av Senterpartiet på rassikringsproblematikken!
"Ein statsråd kan ikkje bruke som argument i eit ordskifte om trafikktryggleik uttrykk som .:"Når det gjelder ras, er det ofte snakk om områder hvor det ikke bor så mange mennesker..!"
Statsråden var opptatt av planer og status på rassikringsarbeidet.
Fakta er vel at vi har nok planer, men ikkje nok penger!
I år bruker vi om lag 400 mill. kroner til rassikring, medan behovet i fylgje dei planane vi har, tilseier eit behov på ca. 15 mrd. kroner!
Å gi uttrykk for at det kun er opp til fylka å prioritere innanfor tildelt ramme, vil bety at dei fylka som har dei største behova, vil måtte nytte alle samferdselsmidlane sine til rassikring. Dette kan ikkje vere rett!
På spørsmål om statsråden kunne tenkje seg ein nasjonal dugnad på line med "grusvegpakken", viste statsråden til at det årleg vert drept rundt 300 personer på norske vegar og til at ras går der det bor få mennesker.
For Senterpartiet er dette ikkje tilfredsstillande. Rassikringsproblematikken treng konkret handling, ikkje fleire planer!
