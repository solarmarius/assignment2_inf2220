
på pressekonferanse i Oslo 1.2.1993:
KrFs partileder Kjell Magne Bondevik
Jagland henger igjen i foreldet virkelighetsbilde
For å ta et konkret spørsmål: Våger ikke Regjeringen å legge fram stortingsmeldingen om Mennesker og bioteknologien før valget? Er dette rett som enkelte sier at meldingen blir utsatt til etter valget? Saken inneholder viktige prinsipp-spørsmål som må drøftes.
Ap og H har en felles drøm om et to-parti-system. Drømmen er i dag mer urealistisk enn på lenge. De to partiene har samlet lavere tilslutning enn på mange år.
Gro og Kaci er avhengig av hverandre og har derfor felles interesse av å fremstille hverandre som såkalte hovedmotstandere. Men de har begge en nokså lik tilnærming til politikk. Det vil nok også vise seg når Regjeringen legger fram sitt langtidsprogram førstkommende fredag.
Istedenfor et tradisjonelt utgangspunkt omkring utsikter for nasjonalprodukt, oljeinntekter f.eks, bør en mer ta utgangspunkt i de grunnleggende problemer folk har. Da vil bl.a. følgende oppgaver være viktige:
Det krever blant annet aktiv verdiformidling i barnehage og skole, en offensiv familiepolitikk og kamp mot volds- og pornospekulasjon.
Det må settes inn en offensiv mot svart arbeid og skatteunndragelser. Her ligger 20 milliarder kroner som vi kan hente inn.
Dette betyr en innsats mot det offentlige overforbruk (budsjettunderskuddet). Dette krever en plan for reduksjon av underskuddet og en debatt om grensene for det offentliges ansvar.
Det betyr dessuten en utfordring til privat forbruksmønster og ja til en sunn balanse mellom arbeid og hvile (gjenreisning av helligdagsfred, begrensing av søndagshandel med mer)
Det betyr også utvikling av et "grønt" BNP - hvor faktorer som miljø-, ressurs- og omsorgsarbeid bygges inn i vekst-begrepet.
Det betyr økt vekt på forebyggende helsearbeid og økt kamp mot rusgiftene.
Det betyr innskjerping av begrensning i overtids-arbeid og dobbeltjobber og utredning av fleksibel pensjonsalder fra f.eks. 62 år.
Solidaritet med den fattige verden
Dette krever at vi opprettholder nivået på u-landsbistanden og står for en human flyktninge- og asylpolitikk.
