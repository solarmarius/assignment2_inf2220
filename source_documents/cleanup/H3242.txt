
05.10.00
Fra stortingsrepresentant Hilde Frafjord Johnson
Også kutt i miljøvennlig energi
- Arbeiderpartiregjeringen viser med dette budsjettforslaget at de ikke ønsker å satse på alternative energikilder. Dette er nok et f orslag som svekker Regjeringens miljøprofil, sier medlem at Stortingets energi- og miljøkomité, Hilde Frafjord Johnson.
- Regjeringen kutter 57 millioner i de direkte midlene til enøk-tiltak og fornybare energikilder. I tillegg tar man 20 millioner fra enøk-tiltak til bygging av gassrør. Kuttene er dermed i realiteten nesten 80 millioner. Dette er oppsiktsvekkende dårlig miljøpolitikk, mener stortingsrepresentant for Kristelig Folkeparti, Hilde Frafjord Johnson.
- I energimeldingen har Stortinget vedtatt Sentrumsregjeringens mål om å komme opp på 5 milliarder til enøk-tiltak i løpet av ti år. Arbeiderpartiregjeringen viser her et åpenlyst svik mot forutsetningen i energimeldingen, nemlig satsingen på fornybare energikilder. Naturgass-satsing er positivt, men ikke på bekostning av alternative energikilder, understreker Frafjord Johnson.
- I budsjettet gjentar dessuten Regjeringen gamle kuttforslag i tilskuddene til kalking av vann og vassdrag. Dette budsjettet inneholder ingen reell miljøsatsing. Det er likevel gledelig at Regjeringen går inn for å bevilge mer til forskning og til kulturminnevern, og at de nå velger å ta inn en økning i avgiften på elektrisitet på 1,5 øre, slik Sentrumsregjeringen flere ganger har foreslått. Dette uttaler Frafjord
