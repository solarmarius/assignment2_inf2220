
06.08.99
Inge Myrvoll, samferdselspolitisk talsmann (SV):
Sosialistisk Venstrepartis Pressetjeneste
Stortinget
Grip inn ovenfor Helikopterservice på Værøy, Fjærvoll
- Ruteopplegget som Helikopterservice gir Værøy fra 1. august i år er helt ubrukelig for befolkninga på øya, og de som har oppdrag der, sier Inge Myrvoll, SVs samferdselspolitiske talsmann. Samferdselsminister Dag Jostein Fjærvoll må gripe inn for å gå tilbake til det gamle opplegget som tjente brukerne og ikke selskapet
- Nå er det slik at det som før kunne gjennomføres som dagsturer krever overnatting, enten det er folket på Værøy som skal til Bodø, eller det er noen som har gjøremål på Værøy
- Vi kjempa i flere år for å få på plass helikopetertilbudet, etter flyplassen ble stengt, fordi tidligere minister Kjell Opseth fra Arbeiderpartiet ikke var i møtekommende.Da det endelig kom i gang fungerte opplegget fram til
1. august i år. Forventningene til sentrumsregjeringa var høye siden partiene prater med store ord om distriktene. Det vil nok en gang vise seg og være bare prat hvis ikke Fjærvoll griper inn nå, for da har de laget et tilbud som er dårligere enn det Ap-regjeringa gjorde
