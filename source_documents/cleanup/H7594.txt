
2. september 2003
Venstre
Venstres leder Lars Sponheim
- Udemokratisk fra Hagen
Carl I. Hagens utspill om at det ikke er behov for Venstre, Senterpartiet og Kristelig Folkeparti i norsk politikk vitner om et grunnleggende udemokratisk sinnelag fra Fremskrittspartiets leder, sier Venstres leder Lars Sponheim.
Det er partienes medlemmer som bestemmer om det er behov for partiene og velgerne som bestemmer hvilke partier som skal bli representert i folkevalgte organ. Det er de grunnleggende elementer i det norske demokrati mener Sponheim.
Spesielt er utspillet middels talt merkelig i valgkampen foran lokalvalg. Aldri har flere partier og lister stilt til valg. Det er et grunnleggende sunt tegn ved det norske demokratiet, og medvirker både til større engasjement og økt valgfrihet, noe jeg ellers trodde Fremskrittspartiet var for.
Hagens forslag om færre partier for at det skal være enklere for Frp å komme til makten minner mest om en politisk filosofi fra regimer vi ikke har spesielt mye å lære om demokrati og demokratiske virkemidler fra, sier Sponheim.
