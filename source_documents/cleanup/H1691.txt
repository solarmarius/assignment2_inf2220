
Dato: 19.03.2001
FREMSKRITTSPARTIET
fra Carl I Hagen
INGEN TRUSLER MOT KLEPPE!
Det referat fra en lengre samtale med Aftenposten som ble presentert søndag er gitt dekningsløse overskrifter og ingresser. Jeg har ikke på noen måte truet Vidar Kleppe med å offentliggjøre noen hemmelige faktaopplysninger egnet til å skade ham. Det jeg ga uttrykk for flere ganger i samtalen var det rent selvfølgelige i at det er større rom for meninger og synspunkter om politiske motstandere og konkurrenter enn partikamerater.
Når man har lyst til å si at en partikollega har sagt noe helt håpløst dumt eller vulgært som man er uenig i prøver man av lojalitet å pakke inn en negativ kommentar i bomull eller sier at man ikke ønske å gi kommentar.
Når det gjelder Vidar Kleppe sa jeg kun at jeg selvsagt ville være mye friere til å kunne si min mening og mine synspunkter hvis han meldte seg ut enn hvis han forble i partiet. Det var ikke sagt eller ment som noen trussel.
