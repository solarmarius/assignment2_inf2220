
30.05.02
Vegard Martinsen, (DLF)
Legg ned sametinget!
Sametinget er en prateklubb hvor en liten gruppe samer kan sitt på vonde stoler og diskutere med hverandre mens skattebetalerne betaler endel av deres utgifter til en prislapp av 190 millioner kroner per år.
Det er helt uhørt, ja, rasistisk, at en gruppe nordmenn skal ha sitt eget parlament. Et land bør ha ett parlament, og alle statsborgere bør kunne velges til og kunne stemme ved valg til dette parlamentet.
Det er dessverre sant at den norske stat opp igjennom historien har behandlet samene på en undertrykkende måte - staten har ødelagt deres system med eiendomsrett til beiteområder (og derved ødelagt reinnæringen), staten har tvunget samiske barn på skole hvor det var forbudt for dem å lære deres eget språk, og statskirken har gått i spissen for en ødeleggelse av viktige samiske kulturverdier.
Samene fortjener en unnskyldning for dette, men å la dem ha et eget parlament er ikke veien å gå. Som alle andre mennseker fortjener samene frihet - som betyr at deres rettigheter som individer bør respekteres. Men sametinget bør legges ned umiddelbart.
