
tirsdag 7. oktober 1997 06:11:32
Venstres landsstyre:
Telenor bør ha samfunnsansvar
Venstres landsstyre beklager at Telenor i stor grad sentraliserer sin aktivitet ved å legge ned arbeidsplasser i distriktene.
Dette står i motstrid til Telenors egen argumentasjon om at moderne teletjenester gjør det mulig å utføre teknologibasert arbeid over hele landet.
Venstre påpeker at Telenor , som et statseid selskap, fortsatt bør ha et samfunnsansvar, bl.a. til å styrke de livskraftige lokale informasjonsteknologiske miljøene i distriktene.
