
Onsdag 11. november 1992
Stortingsrepresentant Borghild Røyseland (KrF):
SYKETRANSPORT FORTSATT FOLKETRYGDENS ANSVAR
Det er fremdeles Kristelig Folkepartis mening at ansvaret for syketransport og skyss av helsepersonell skal ligge hos folketrygden, og ikke flyttes over til fylkes-kommunen. Det slår nestlederen i Stortingets sosialkomité Borhgild Røyseland (KrF, Rogaland) fast i forkant av Odelstingets behandling av denne saken fredag. KrF står dermed på det samme standpunktet som da Nasjonal Helseplan ble behandlet i Stor-tinget våren 1989. Også den gang var KrF en del av det flertallet som avviste den overføringen av ansvaret som regjeringen har foreslått nok en gang.
-Jeg skal medgi at det i utgangspunktet kan høres rimelig ut med en overføring av dette ansvaret til fylkeskommunene. Når KrF likevel går imot forslaget, er det for å sikre pasientene den rettigheten de har utfra folketrygdloven med dagens ordning, mens regjer-ingens forslag gjør syketransport og skyss av helsepersonell til en plikt etter sykehus-loven. I praksis vil det kunne føre til et bortfall av en rettighet pasientene har idag, sier KrFs sosialpolitiske talskvinne i Stortinget.
-I tillegg finner vi det betenkelig å overføre nye store ansvarsoppgaver til fylkes-kommunene nå, en betenkelighet som vi deler med flertallet i sosialkomiteen, legger hun til.
Borghild Røyseland legger vekt på at selv om man beholder dagens ordning, må det være mulig å samordne og rasjonalisere syketransportordningene. Her bør sosial-departementet sørge for å få iverksatt tiltak som kan gi bedre utnyuttelse av transportmidlene, og redusere de økonomiske uttellingene til skyssutgifter.
-Jeg synes kilometersatsen ved bruk av privat bil er av de ting som bør kunne vurderes på ny, slik at flere velger å bruke egen bil framofor dyre drosjer, enten man reiser alene eller med ledsager. Bare i et slikt tiltak ligger et stort innsparingspotensiale, sier Borghild Røyseland til slutt.
