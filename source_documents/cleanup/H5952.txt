
Stortinget, 6. juni 2002
Jan Olav Olsen
Landslinjene sikres
- I Revidert nasjonalbudsjett har Regjeringen foreslått at landslinjeordningen i videregående skole skal få en ekstrabevilgning på 29,4 millioner. Det tilsvarer det kutt flertallet i Stortinget (Ap, Frp, Sp og SV) foretok ved budsjettbehandlingen før jul 2001. Med denne tilleggsbevilgningen har landslinjene fått den nødvendige økonomiske plattform for 2002. Med tanke på det nye skoleåret 2002/2003 var det svært viktig at denne tilleggsbevilgningen nå kom. Høyre er svært tilfreds med at det nå er flertall i Stortinget for å gi landslinjene sikker økonomi, sier medlem av KUF-komiteen, Jan Olav Olsen.
Gjennom avtalen mellom regjeringspartiene og Frp er det nå også klart at landslinjeordningen vil bestå som en ordning med direkte tilskudd over statsbudsjettet. Høyre har i alle år siden landslinjeordningen ble opprettet, sett det som viktig å sikre stabilitet og forutsigbarhet for disse viktige tilbudene i videregående skole. Vi har her vært på linje med de fleste fylkeskommuner og bransjeorganisasjoner. Gjennom den budsjettavtalen som nå foreligger er landslinjene sikret den nødvendige forutsigbarhet og trygghet.
