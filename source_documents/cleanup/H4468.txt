
Stortinget, 6. juli 2001
Venstres Gunnar Kvassheim:
- Løftebrudd av Stoltenberg
Prioriterer ikke Sellafield- oppfølging
På forespørsel fra Venstre er det fra regjeringshold flere ganger lovet at
statsministeren i løpet av juni skulle ta opp Norges sterke bekymring
knyttet til utslippene fra atomanlegget i Sellafield med sin britiske
kollega Tone Blair. Så har ikke skjedd. I brev til Venstres
stortingsgruppe datert 6. juli 2001 forklarer statsministeren dette med at
han planlagte besøk til Storbritannia er utsatt til høsten.
- Dette er et løftebrudd og et uttrykk for at statsministeren ikke
prioriterer denne meget viktige miljøsaken, sier Venstres medlem av
energi- og miljøkomiteen Gunnar Kvassheim. - Norge var stilt til utsikt at
utslippene fra Sellafield- anlegget skulle reduseres. Denne reduksjonen er
nå foreslått utsatt. Og det foreligger tvert i mot planer om å øke
utslippene. Dette har skapt stor bekymring ikke minst langs kysten hvor
det måles økte konsentrasjoner av radioaktiv forurensning som stammer fra
Sellafield.
- Ved at statsministeren skyver denne saken foran seg, kan det bety at han
ikke tar den opp med Tony Blair før britiske myndigheter har fattet sine
vedtak og akseptert at det ikke blir utslippsreduksjoner. Alvoret i denne
saken burde tilsagt at Jens Stoltenberg for lengst hadde gitt klar beskjed
til Tony Blair om at Sellafield- utslippene er helt uakseptable for Norge,
sier Gunnar Kvassheim
