
Dato: 22. november 2000
FREMSKRITTSPARTIETS
STORTINGSGRUPPE
Fra Stortingsrepresentant Per Sandberg, (FrP)
- MOMS PÅ MOBILE TIVOLI - IKKE PÅ FASTE!
- Arbeiderpartiet og Sentrumspartiene er igjen blitt enige om budsjettet. I dette ligger det også endringer i momsen. Mange av disse mangler helt logisk fornuft. Hvordan kan SP forklare at de ønsker å legge moms på omreisende tivoli, og ikke på dem som ligger fast? Hvilke distriktspolitiske grep er dette, spør Sandberg.
- Det er jo nettopp disse tivoliene som oppsøker hver krok og knaus i dette landet som følger opp SPs "såkalte" intensjoner om å holde liv i Bygde-Norge. Og som legger igjen millioner til frivillige lag/organisasjoner, avslutter Sandberg og tilføyer at dette bare bekrefter hans påstand om at SP er distriktenes verste fiende.
