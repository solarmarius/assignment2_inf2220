
Torsdag 25. mars 1993
Stortingsrepresentant Svein Alsaker (KrF):
KRIMINALITETEN VED OSLOS UTESTEDER MÅ STANSES
Det er prisverdig at man har fått kartlagt den kriminaliteten som foregår rundt en rekke av utestedene i Oslo. Nå må dette følges opp med handling. Vi kan ikke sitte rolig og se på at det foregår ulovligheter som favner alt fra heleri og ulovlig spill, til prostitusjon og narkotikasalg ved en rekke utesteder. Det sier Kristelig Folkepartis justispolitiske talsmann Svein Alsaker.
-Ingen er tjent med at landets hovedstad forsøples, eller med at vi får "Chicago-tilstander" i byens restaurantverden. Det er derfor påkrevet med en handlingsfase hvor man rydder opp i ulovlighetene, slik at Oslo kan bli en tryggere by. Jeg tror at en koordinert operasjon mellom politiet, skattekontoret, arbeidstilsynet, bevilgningskontoret og arbeidslivets parter vil gi god effekt. Målet i denne omgang må være å stanse ulovlig-hetene, ikke å produsedere flest mulig straffesaker, sier Svein Alsaker.
Svein Alsaker peker på at det foregår mye ulovlig spillevirksomhet ved Oslos ute-steder, særlig i den delen av bransjen som eies og drives av folk med utenlandsk opp-rinnelse. Det er all grunn til å ta denne virksomheten alvorlig. Ulovlig spill kan være porten inn i annen organisert kriminalitet, sier han.
Alsaker mener kontrollen med skjenkestedene må skjerpes betydelig, og han sier seg glad for at sosialdepartementet nå har startet et arbeid der man tar sikte på en opp-rydding i lovverket, slik at ansvarsforholdene blir klarere når det gjelder hva som foregår ved utestedene. Han mener at det også må ses nøyere på eierstrukturen i deler av restaurantnæringen. Det finnes eksempler på at ett selskap står som eier, et annet som driftsselskap og at et tredje selskap "disponerer" skjenkebevillingen. Det gir mulighet for ansvarspulverisering, og vanskeliggjør kontrollarbeidet, påpeker Svein Alsaker.
-Statsråd Grete Knutsen reagerte prisverdig raskt på et utspill fra KrFs Oslo-representant Eleonore Bjartveit, og jeg har grunn til å tro at det nå vil bli skaffet en klar lovhjemmel for at man kan inndra skjenkebevilgningen til skjenkesteder der det foregår narkotikasalg og adre former for organisert kriminalitet, sier stortingsrepresentant Svein
Alsaker. Han legger til at han synes det er prisverdig at Arbeiderbladet gjennom flere reportasjer har satt søkelyset på disse sidene av Oslos uteliv.
