
Dato: 4.desember 2003
Stortingsrepresentant Kenneth Svendsen, FrP
Ap og regjeringspartiene må ta ansvaret for eventuelle stopp i flytilbudet
Stortingsrepresentant Kenneth Svendsen stiller seg undrene til representanter fra Arbeiderpartiet og Regjeringspartiene som er ute i media og uttrykker bekymring for at flytilbudet skal stoppe opp enkelte plasser. Svendsen sier at dette jo er konsekvensen av budsjettavtalen mellom disse partiene.
Når Arbeiderpartiet og regjeringspartiene tar 100 mill. kroner i budsjettet for 2004 fra Avinor AS til driften av de regionale flyplassene så kan dette føre til stopp i flytilbudet, noe også Avinor AS har informert Samferdselskomiteen om.
- At stortingsrepresentant Starfelt fra Ap er ute i media og gjør inntrykk av at hun er imot dette er ikke annet enn et forsøk på å fraskrive seg ansvaret for budsjettavtalen, sier Svendsen.
- Hvis en flyplass skal nedlegges så må dette komme etter en grundig drøfting i Stortinget med påfølgende vedtak, og ikke ved at Stortinget ved budsjettforhandlingene vedtar en tilfeldig reduksjon i overføringene til Avinor AS, en reduksjon som kun har finanspolitiske grunner.
