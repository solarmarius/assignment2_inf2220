
torsdag, 24. februar 2000
Frå stortingsrepresentant Ingebrigt Sørfonn:
Ny lov hindrar pensjonist-klasseskilje
-Om lag 800. 000 vanlege arbeidsfolk i privat sektor har ikkje rett til pensjonsytingar ut over forlketrygda sine ytingar. Dette har Regjeringa fått eit fleirtal i Stortinget til å gjere noko med. I dag har vi vedtatt ei Lov om innskotsbasert tenestepensjon som vil jevna ut dagens klasseskilje mellom pensjonistane. Dette utaler medlem av Stortingest finanskomite Ingebrigt Sørfonn (KrF).
No er det viktig at denne lova ikkje berre vert vedteken, seier Sørfonn og oppmodar arbeidsgjevarar og arbeidstakarar i fellesskap om å syte for at pensjonsordningar vert oppretta slik at dagens klasseskilje blir historie.
Sørfonn peikar på det arbeidet som Statsministeren har starta gjennom Forum for seniorpolitikk. -Eg er svært glad for dette initiativet, og eg reknar med at hovudtema for dette forumet vert å finne verkemidlar som gjer det mogleg å bli ståande lenger i arbeid, anten på heiltid eller deltid, for dei som ønskjer det. Sørfonn legg til at det også er viktig å sikra ein verdig avslutning på yrkeskarrieren når den tid kjem. Dette gjeld anten det er snakk om førtidspensjonering, avgang ved ordinær pensjonsalder eller heilt eller delvis utsett avgang, legg han til.
