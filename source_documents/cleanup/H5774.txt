
24.04.2002
Arbeiderpartiet ønsker gratis rettshjelp
- Arbeiderpartiet vil fjerne egenandelene i ordningen med fri rettshjelp, slik at fri rettshjelp faktisk blir gratis og vi får en reell likhet for loven. Mulighetene for å få rettshjelp skal ikke være avhengig av størrelsen på den enkeltes lommebok. Det sier Arbeiderpartiets justispolitiske talskvinne Gunn Karin Gjul, som er svært glad for å ha fått SV og Frp med på å sikre flertall for Aps forslag om å fjerne egenandelene i fri rettshjelp.
- Arbeiderpartiet vil fjerne egenandelene i ordningen med fri rettshjelp, slik at fri rettshjelp faktisk blir gratis og vi får en reell likhet for loven. Mulighetene for å få rettshjelp skal ikke være avhengig av størrelsen på den enkeltes lommebok. Det sier Arbeiderpartiets justispolitiske talskvinne Gunn Karin Gjul, som er svært glad for å ha fått SV og Frp med på å sikre flertall for Aps forslag om å fjerne egenandelene i fri rettshjelp.
- Fri rettshjelp er en viktig del av fattigdomsproblematikken. En evaluering av ordningen utført av Fafo i 1998 viser at de gruppene man er mest bekymret for, minst får ivaretatt sine rettshjelpsbehov. Grupper med lav inntekt og lite skolegang er også de som minst kjenner til rettshjelpsordningen, påpeker Gjul.
Inntektene ved egenandelene er også svært små. Derfor faller argumentet om at de fungerer preventivt, bort. I 2000 ble det betalt inn om lag 13 millioner kr. i egenandeler. Det kostet nesten 6 millioner å kreve inn disse pengene, på grunn av et komplisert og tidkrevende system.
- Det er meningsløst å bruke så mye for å få inn så lite - fra folk som fra før har lite. For staten er dette småpenger, men for de menneskene det gjelder, betyr det mye at egenandelene fjernes, understreker Gjul.
