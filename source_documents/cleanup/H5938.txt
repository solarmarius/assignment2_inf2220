
03.06.2002
Ap fikk gjennomslag for globale skatter
Arbeiderpartiet fikk i helga gjennomslag i Sosialistinternasjonalen (SI) for globale skatter på valutaspekulasjon og våpenhandel. Resolusjonen sier at: "SI mener mobilisering og finansiering av globale fellesgoder utgjør en enorm utfordring for et verdenssamfunn som vokser stadig tettere sammen. Sosialistinternasjonalen understreker derfor behovet for global skattlegging. på valutaspekulasjon, skatt på global forurensning og skattlegging av våpenhandel." - Disse forslagene vil bli fremmet på FNs toppmøte for Utvikling og Miljø i Johannesburg i august (Rio+10), opplyser politisk rådgiver Ka thrine Raadim.
SI-rådsmøtet vedtok i helga en resolusjon om FNs toppmøte for Utvikling og Miljø i Johannesburg i august (Rio+10) hvor SI går inn for globale skatter som virkemiddel for økt global styring og global velferd.
Arbeiderpartiet har reist dette spørsmålet i en av SI's komiteer og fikk altså til slutt gjennomslag for dette punktet. Resolusjonen sier at: "SI mener mobilisering og finansiering av globale fellesgoder utgjør en enorm utfordring for et verdenssamfunn som vokser stadig tettere sammen. Sosialistinternasjonalen understreker derfor behovet for global skattlegging. på valutaspekulasjon, skatt på global forurensning og skattlegging av våpenhandel."
Globaliseringen gjør at FN har flere og flere utfordringer. Dersom vi skal sikre at FN har både styrke og økonomi til å fylle nye fellesoppgaver må vi sørge for økte ressurser til FN. FNs økonomi kan ikke belage seg kun på økte medlemsavgifter, siden FN allerede i dag sliter med å inndrive penger fra enkelte land. Derfor har Arbeiderpartiet arbeidet for å fremme forslag som kan styrke FN og styre globaliseringen i riktig retning. Arbeiderpartiets program slår klart fast at skatt på internasjonale valutatransaksjoner er et slikt forslag.
Resolusjonen fra SI har også en rekke andre forslag til Johannesburg-møtet for å sikre en bærekraftig utvikling:
Etablering av en arbeidsplan for gjennomføringen av Lokal Aganda 21 og FNs milleniumsmål. Her behøves mer ressurser, opplæring og teknologi-overføring. En styrking av FNs strukturer for å ivareta bærekraftig global utvikling: opprettelse av en Verdens Miljøorganisasjon og et økonomisk sikkerhetsråd. For å få på plass en "Global New Deal" vil man ha et økonomisk sikkerhetsråd for å få et mer permanent og demokratisk lederskap i økonomiske, sosiale og miljømessige spørsmål. Rådet må koordinere ulike FN organer, samt organer som Verdensbanken, Verdens handelsorganisasjon, IMF og ILO.
Oppfyllelse av FNs mål om at alle land skal gi minst 0.7 % av sitt BNP i bistand, og gjeldsslette.
Mer satsing på utdanning, yrkesopplæring, utvikling av miljøvennlig teknologi og overføring av teknologi fra rike til fattigere land.
En handlingsplan for rent vann til hele verdens befolkning. Her må Johannesburg-møtet sette helt konkrete mål og virkemidler på dagsordenen. En handlingsplan for bedre tilgang på fornybar energi.
Bedre tilgang på billige medisiner i fattige land for å bekjempe AIDS/HIV, malaria og tuberkulose.
Bedre markedstilgang for fattige land, et mer rettferdig handelssystem og et WTO som ivaretar fullt og helt internasjonale konvensjoner om helse, miljø og arbeidstakerrettigheter
