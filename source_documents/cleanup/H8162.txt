
Dato: 26.februar 2004
Stortingsrepresentant Øyvind Korsberg, Fremskrittspartiet
Fiskerne offer i budsjettforliket
Stortingsrepresentant Øyvind Korsberg fra Fremskrittspartiet er glad for det engasjement lokal- og regionalpolitikere nå viser for å opprettholde videre drift av sikkerhetsopplæringen for fiskere. Nedleggelsen av sikkerhetsopplæringen er et direkte resultat av budsjettforliket mellom Arbeiderpartiet og Regjeringspartiene ved siste års statsbudsjett.
Korsberg ber lokal- og regionalpolitikerne jobbe aktivt overfor regjeringspartiene og Arbeiderpartiet for å få budsjettkameratene til å snu under behandlingen av revidert statsbudsjett. Fremskrittspartiet foreslo under budsjettbehandlingen i fjor høst å videreføre driften ved opplæringssenteret for fiskere og foreslo den gang å bevilge 14,5 millioner kroner som hadde sikret full drift videre.
Fremskrittspartiet skal gjøre det som er mulig under behandlingen av revidert statsbudsjett for fortsatt å sikre videre drift, men er avhengig av støtte for å få dette til.
