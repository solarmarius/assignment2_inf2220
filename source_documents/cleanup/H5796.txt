
29.04.2002
Frå stortingsrepresentant og saksordfører Olaf Gjedrem (KrF):
Nedsalg av statlig skog og styrking av enkeltbruk
- Fleirtalet på Stortinget ønsker å bruke delar av Statskog for å styrkje enkeltbruk i distrikta. Eg er glad for at næringskomiteen sender desse signala no, seier stortingsrepresentant Olaf Gjedrem (KrF), som er saksordfører under Stortingets behandling i dag.
- KrF ynskjer å bruke mindre teigar med statsgrunn omkring i landet til å utvide næringsgrunnlaget for bønder og skogeigarar i distrikta. Særlig er eg oppteken av å få til eit tilbakesal av teigar som opphaveleg har vore gardsskog, og som i si tid vart selde ut i rein naud. Det finst óg tilfelle der eit tidlegare bygselbruk har blitt seld til bonden uten at heile gardsskogen følgde med. Desse saken bør det ordnast opp i, meiner Gjedrem.
- Eg er óg godt nøgd med at staten vil bruken Statskog sine areal i makteskifteoppgjer i samband med at barskogvernet skal sluttførast. Makeskifteoppgjer kan verke konfliktdempande i vernearbeidet, og kan sikre at grunneigarar som får skogen sin verna ikkje misser levebrødet sitt.
-Samtidig vil KrF at Statskog skal halde fram som eit sterkt selskap, med stabile og gode distriktsarbeidsplassar. Det meste av Statskog sine areal ligg over eller opp mot tregrensa, og desse områda er viktige for folk flest sin tilgang på jakt, fiske og eit mangfaldig friluftsliv. Her har Statskog ei viktig rolle som tenesteleverandør og forvaltar, seier Gjedrem.
