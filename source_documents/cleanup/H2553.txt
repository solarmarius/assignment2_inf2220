
Fredag 19.august 1994
Pressemelding fra Are Næss, stortingsrepr. Kristelig Folkeparti
VAKSINEN SOM TAR LIV
Den indiske "vaksinen" mot graviditet er ikke et prevensjonsmiddel, men et middel for tidlig abort. Den er ikke en "graviditetsvaksine" slik den blir omtalt som, sier KrFs stortingsrepresentant Are Næss.
Vaksinen er på et vesentlig punkt forskjellig fra andre vaksiner. Mens andre vaksiner redder liv, virker denne "vaksinen" slik at det befruktede egget - som er et påbegynt menneskeliv - blir utstøtt og dør.
I diskusjonen omkring prevensjon og abort er det viktig å vite hva vi snakker om. Graviditetsvaksinen hindrer ikke befruktning, sier Are Næss, KrF.
