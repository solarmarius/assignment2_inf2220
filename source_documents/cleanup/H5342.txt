
Av Morten Lund, Senterpartiets finanspolitiske talsmann
Kommentar til finanskomiteens avgivelse av statsbudsjettet:
Samarbeidspartier uten samarbeidsvilje
Budsjettforslaget som Samarbeidspartiene har presentert i finanskomiteen viser tydelig hva som skjer når høyrepartia får bestemme. Det er de rikeste som henter ut gevinsten, og det blir lite å bremse opp sentraliseringskreftene med. Ordninger som har skapt nye og varige arbeidsplaser i hele landet inne næringer med stort vekstpotensiale avikles.
Også ved de aller siste budsjett-justeringene, der de fattige skulle tilgodesees, ble de rikes skattegevinster fredet.
Senterpartiet inviterte til et bredt kompromiss da det ble klart at det ikke ble flertall for noen av budsjettrammene. Vi hadde håpet at statsministerens parti var interessert i å rette opp noe av den skjeve budsjettprofilen ved å foreslå forbedringer for de svakest stilte, og ved å rette opp nærings- og distriktskuttene på bekostning av utbytteskatten.
Mangel på kompromissvilje
Vi må så langt konstatere at Regjeringen foretrekker å justere seg enda mer i retning av en usolidarisk Frp-politikk, sier Senterpartiets Morten Lund.
Det er alvorlig at det ikke er flertall for et statsbudsjett ved avgivelse av finansinnstillingen. Avgjørelsen om budsjettet skjer først ved votering i stortingssalen 28. november.
Senterpartiet har i sitt budsjettforslag fått plass til sterke og tydelige prioriteringer av :
fordeling
distriktshensyn
forebyggingsaspektet
I Senterpartiets budsjettopplegg får alle med inntekt under kr. 350 000 mindre skatt enn i dag. Det blir likevel rom for å tilføre kommunene over 4 milliarder kr. i økte frie inntekter. Senterpartiet foreslår også en kraftig nærings- og distriktssatsing, hvor bl.a. samferdselssektoren blir tilført 1 milliard ekstra, avslutter Sps finanspolitiske talsmann Morten Lund.
