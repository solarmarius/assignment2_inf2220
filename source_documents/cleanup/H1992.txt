
Fredag 21. februar 1992
Parlamentarisk leder Kåre Gjønnes i Sogn og Fjordane:
INDRE ANGREP SKAPER SPLID I EF-KAMPEN
-Nei-siden i EF-kampen avgjør selv om EØS er en plattform å kjempe mot norsk medlemsskap i EF på, sa Kristelig Folkepartis parlamentariske leder Kåre Gjønnes på årsmøtet i Sogn og Fjordane KrF lørdag.
Skal kampen mot medlemsskap vinnes, trenges samling av alle som er motstandere av norsk medlemsskap i EF når den endelige kampen står. Avgjørende er det da at NEI til EF ikke selv har skapt et klima som gjør et slikt samarbeid umulig, understreket Kåre Gjønnes.
-Hvis ikke denne samarbeidsmuligheten ivaretas, er jeg redd EF-kampen snart er tapt. Jeg deler derfor fullt ut den bekymring SV-politikeren Per Eggum Maurseth kom med i Dagens Næringsliv fredag 21. november. Samarbeid skapes aldri der endel av en bevegelse gjør andre til motstandere, sier Gjønnes. Han mener at NEI til EF nå umiddelbart bør drofte gjennom sin videre strategi.
-Dette er ikke ment som et angrep på NEI til EF, men som et råd, sier Kåre Gjønnes til slutt.
