
Stortinget 9. juni 2004
Stortingsrepresentant Inger S. Enger (Sp)
Flertallet avviste å gi full flomerstatning
?Det er beklagelig at Regjeringspartiene og Arbeiderpartiet ikke ville støtte forslaget om å frafalle distriktsandelene som har blitt krevd etter flommen i Sør Trøndelag og Møre og Romsdal i august 2003, sier Senterpartiets medlem i Energi- og miljøkomiteen, Inger S. Enger. Sammen med stortingsrepresentantene Eli Sollied Øveraas og Morten Lund fremma hun i februar et privat forslag om at staten skulle dekke kostnadene til flomforbygning og opprydning fullt ut etter denne og lignende flommer. Fremskrittspartiet og Sosialistisk Venstreparti støtta forslaget fra de tre Senterparti-representantene da komiteen avgav sin innstilling i dag, men det var ikke tilstrekkelig til å danne flertall.
?Dette framstår som forskjellsbehandling siden staten gikk inn og dekka 100 prosent av kostnadene etter flommene i 1995 og 1997 gjennom egne stortingsvedtak, sier Enger. I Sør-Trøndelag og Møre og Romsdal mener altså flertallet det er rimelig at berørte kommuner og grunneiere skal dekke 20 % av de arbeidene som ikke er direkte hastetiltak. Dette utgjør ca 3 millioner kroner og oppleves som en tung byrde for de berørte.
?Det kan virke både tilfeldig og urettferdig at enkelte slipper distriktsandelen, mens andre må betale. Det er grunn til å regne med at det blir nye flommer i årene som kommer, og det ville vært nyttig for den videre praktiseringen at Regjeringen hadde gjennomgått regelverket for å komme fram til en mer rettferdig ordning, sier Inger S. Enger.
