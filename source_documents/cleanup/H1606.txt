
Stortinget, 22. september, 2000
FREMSKRITTSPARTIETS
STORTINGSGRUPPE
fra Per Sandberg, Stortingsrepresentant Frp
GRATULERER, KARITA
BEKKEMELLEM ORHEIM
- Gjennom forslaget om delt omsorg har igjen barne- og familieminister, Karita B. Orheim kopiert forslag allerede fremmet av Fremskrittspartiet, det er under 2 måneder siden hun gjorde det sist, sier Per Sandberg, FrPs familiepolitiske talsmann.
- Forslaget som nå kommer fra Karita B. Orheim om delt omsorg er allerede fremmet av FrP gjennom dok 8: 44(98-99) om samværsrett. Karita B. Orheim uttalte på TV2 i går at detaljene ikke var klare enda, dette må skyldes at hun bare har lest ingressen på vårt forslag, sier en oppgitt Sandberg. Fremskrittspartiet har i lengre tid stått som en forkjemper for fars rettigheter etter samlivsbrudd og har gjennom forslaget beskrevet de endringene som er nødvendig.
- For to måneder siden kom den samme Karita B. Orheim på banen med forslag om endring av barnebidragsordningen, dette var også en gammel sak for Fremskrittspartiet. Arbeiderpartiet bruke 9 år på å motarbeide den og kalle den useriøs, for så å plutselig kalle den sin egen politikk.
- Det er på tide at Arbeiderpartiet slutter og svartmale Fremskrittspartiet, samtidig som de kontinuerlig omgjør gammel Fremskrittsparti politikk til sin egen, sier Sandberg.
