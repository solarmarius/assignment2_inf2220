
Torsdag 6. februar 1992
Solveig Sollie i GATT-debatten:
ØNSKER VI ET LEVEDYKTIG JORDBRUK I DISTRIKTENE?
Solveig Sollie, jorbrukspolitisk talskvinne i KrF, konsentrerte seg om de landbruksmessige sidene ved en GATT-avtale sitt innlegg under Stortings-debatten torsdag. Hun minnet om den rolle Norge spilte da man i 1989 fikk på plass en hjemmel for å ta hensyn til såkalte ikke-handelsmessige faktorer som matvaresikkerhet, miljø og bosetting. Den gang vakte dette internasjonal oppsikt.
Solveig Sollie sa hun håpet landbruksminister Gunhild Øyangen, som også var landbruksminister i 1989, ville stå fast på det man oppnådde den gangen.
-Jeg ønsker ikke å provosere eller kritisere, jeg vil snarere oppmuntre regjeringen til å se viktigheten av et livskraftig landbruk i distriktene. Jeg velger å tro landbruks-ministeren på hennes ord når hun sier det er dette hun ønsker, sa Solveig Sollie under GATT-debatten i Stortinget torsdag.
