
2003
Kystpartiet
Velgerne ser ikke forskjellen ?
Mange velgere ser ikke forskjellen på partiene sier flere valgforskere i media og på NRK- og derfor blir mange sittene hjemme på valgdagen.
Kystpartiet vil derfor få presisere vårt grunnsyn og gir her et lite utdrag av vårt valgprogram:
Kystpartiet vil opprettholde Norge som et fritt og selvstendig land som er eid og styrt av Norges innbyggere etter Norges grunnlov. Vi ønsker og ta vare på å videreføre det beste i vår kulturarv.
Kystpartiet vektlegger høyt de menneskelig og kristne grunnverdier og på denne måte styrke vår lokale og nasjonale identitet. Vi vil arbeide for en rettferdig fordeling av de felles godene og ønsker likeverd og likestilling for alle. Bosted, etnisk tilhørighet, utseende, religion, kjønn, funksjonsevne eller sivil stand skal ikke fremskaffe urettferdighet.
Kystpartiet ser nødvendigheten av å styrke vernet om Grunnloven og eiendomsretten - og vil motarbeide at Norges natur- resursser settes på børs, og selges ut av landet bit for bit.
Kystpartiet ser daglig med EØS avtalen at sterke krefter ønsker- og arbeider mot selvråderetten til det norske folk og er også villige til å overføre disse rettighetene til overnasjonale makter i EU. (Medlemskap i EU)
Kystpartiet er det eneste partiet på Stortinget som har programfestet Nei til EU og EØS avtalen og sier JA til en handelsavtale med EU på lik linje med den som Sveits i dag utmerket lever med.
Kystpartiet vil ha regulert skipsleia for olje og atomavfall- transporten 50 n.mil av land.
Kystpartiet går i mot oljeleting i yngel og oppvekstområdene i Lofoten.
Kystpartiet vil stemme Ja til alle gode formål i kommune og fylkesting som de andre partier flesker seg med nå før valget. Løfter som har en tedens til å bli glemt etter valget, som for eksempel : mer til eldreomsorgen, pensjonister, skoler, barnehager, kultur, idrett, miljøvern, veier, skredsikring, gratis busser osv. osv. Kystpartiet vil være en garantist for at ingen partier skal komme unna sit ansvar og løfter denne gangen.
Kystpartiet er enige med de som hevder at vi burde ha vært mere synlig i denne valgkampen, men dette har sin begrunnelse: Kystpartiets medlemmer arbeider på eget initiativ uten valg- partistøtte. De fleste andre partier blant annet Ap. Høyre, Frp. mottar til denne valgkampen pengebeløp i mange millionklassen fra Storting, organisasjoner som NHO og LO og andre store bidragsytere som ikke vil stå frem i dagslyset. Kystpartiet har derfor ikke samme muligheter til å profilere og synliggjøre seg med annonser i dagspressen, flotte trykksaker og stand.
Kystpartiet har heller ikke fått de samme vilkår som andre partier i NRK debattforum og ofte får vi heller ikke våre leserinnlegg inn i avisene . Det skal samtidig sies at noen aviser og lokalaviser har vært riktig generøs, og vi er også oppmerksom på den store pågang til avisene av leserinnlegg i denne valgkampen.
Kommer dette leserinnlegget inn i avisene vil en lettere kunne se forskjellen mellom oss og de
andre partiene.
Kystpartiet tar folket på alvor og ønsker velgerne et riktig godt valg og oppfordrer alle til å møte opp stemmelokalene .
