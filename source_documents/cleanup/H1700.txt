
Stortinget, 22/2 - 2001.
FREMSKRITTSPARTIETS
STORTINGSGRUPPE
Fra Stortingsrepresentantene Per Sandberg og Per Roar Bredvold, Fremskrittspartiets medlemmer i Stortingets familie-, kultur- og administrasjonskomité.
Horn må redegjøre om situasjonen i NRK
Fremskrittspartiet krever at Kulturminister Ellen Horn nå snarest kommer til Stortinget og redegjør for situasjonen i NRK og om hvilke tanker Kulturministeren gjør seg om utviklingen i NRK i tiden som kommer.
Fremskrittspartiet vil i neste uke fremsette et dokument 8 forslag i Stortinget hvor Stortinget skal anmode Kulturministeren om å komme til Stortinget med en slik redegjørelse innen utgangen av Mars måned.
- Bakgrunnen for forslaget er den situasjon som NRK nå befinner seg, både i forhold til økonomi, digital utvikling og mer generelle organisatoriske forhold, uttaler Per Sandberg og Per Roar Bredvold, som presiserer at det synes som om Regjeringen er helt handlingslammet når det gjelder å ta hånd om den utfordrende situasjonen som NRK nå befinner seg i.
- Det er nå viktig at staten tar en del strukturelle grep slik at NRK s situasjon får en nødvendig avklaring for fremtiden, og at NRK s styre og ledelse får en klar melding om hvilken utvikling staten som eier ønsker at NRK skal ha i årene som kommer, sier Sandberg og Bredvold.
