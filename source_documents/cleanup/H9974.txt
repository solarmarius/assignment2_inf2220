
12.03.2006
Senterpartiets landsstyre
Uttalelse
Sp's landsstyre om Forvaltningsplanen for Barentshavet: Miljøhensyn er en forutsetning for næringsvirksomhet
Senterpartiet sier nei til oljeutvinning i de mest sårbare havområdene i nord. Vi mener at petroleumsvirksomhet i Barentshavet må underlegges de strengeste miljøkrav oljeindustrien noen gang har opplevd, og det må sikres en godt utbygd oljevernberedskap.
Senterpartiets landsstyre understreker betydningen av at det skal ligge en miljøforsvarlig forvaltning til grunn for økt oljevirksomhet i nord. Samtidig mener vi det er viktig fortsatt å holde de mest sårbare områdene lukket for petroleumsvirksomhet. De kystnære områdene, der vi har de viktigste gyte- og larveområdene for noen av verdens viktige fiskeslag samt viktige hekkeområder for sjøfugl, må ikke åpnes for petroleumsaktivitet.
Forvaltningsplanen for Barentshavet og havområdene utenfor Lofoten representerer et viktig og banebrytende arbeid. Gjennom omfattende innsamling av informasjon og bearbeiding i ulike fagmiljø har Regjeringen skaffet seg grunnlag for å foreslå en helhetlig forvaltning av våre store kyst og havområder i nord. Når forslaget legges fram skal det være en balanse og helhet i forvaltningsplanen i forhold til miljø, oljeaktivitet, fiskeri og skipsfart.
Forvaltningen av Barentshavet skal klare å kombinere miljøhensyn med sysselsetting og verdiskaping. Fiske, landbruk og reiseliv er viktige næringer i nord som avhenger av ren natur og god
