
lørdag 25. september 1999 18:14:17
Budsjett 2000:
Fortsatt rentenedgang viktigst for Venstre
Venstres landsstyre forventer at Regjeringen legger fram et forslag til statsbudsjett for år 2000 som er tilpasset den økonomiske situasjonen og stramt nok til å bidra til en ytterligere rentenedgang.
For Venstre er det et mål at det norske rentenivået på sikt må være på samme nivå som ellers i Europa.
Venstres landsstyre forventer også at Regjeringen legger fram et genuint "sentrumsbudsjett" som hverken er tilpasset høyre eller venstre-siden, men et uttrykk for moderne sentrumspolitikk hvor utdanning er viktigst.
For Venstres sentralstyre vil det være uaktuelt å være med på et budsjettkompromiss som skulle medføre innstramminger i den gjeldende asyl- og flyktningepolitikken. - Dersom valget står mellom makt og anstendighet, er det ikke den minste tvil om hva Venstre velger.
