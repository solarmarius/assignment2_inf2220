
Fredag 6. mars 1992
Uttalelse fra sentralstyret i Kristelig Folkepartis Kvinner:
Lønnsøkning til de
lavtlønte omsorgsyrkene
I forbindelse med den internasjonale kvinnedagen 8. mars, vil sentral-styret i Kristelig Folkepartis Kvinner kreve at det er de i lavtlønte omsorgsyrker som får en skikkelig lønnsøkning ved årets tariffoppgjør. Utover dette bør lønnsoppgjøret i hovedsak bli et null-oppgjør, i solidaritet med de arbeidsledige og for å bedre landets konkurranse-evne.
Sentralstyret i Kristelig Folkepartis Kvinner forventer at partene i arbeidslivet gir de ansatte i lavtlønte omsorgsyrker, herunder førskolelærerne, en lønns-økning som bringer disse opp på samme nivå som arbeidstakere med tilsvarende utdanning og arbeids-livserfaring. Både hensynet til rekruttering og behovet for å beholde folk innenfor yrket krever nå at førskolelærerne blir særskilt prioritert. Sentralstyret i KrFK ønsker samtidig å understreke nødvendigheten av å heve lavtlønnsyrkene generelt. Dette må skje hvis ikke disse yrkesutøverne, som hovedsaklig er kvinner, skal bli varig hengende etter i økonomisk utvikling. Dette er også alvorlig med tanke på konsekvensene både ved arbeidsledighet og pensjonsopptjening.
Vedtatt i Oslo fredag 6. mars 1992
