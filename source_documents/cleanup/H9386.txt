
20.07.2005
Karin Andersen, SV:
SV ber Bondevik forskuttere det som FN trenger til det akutte nødhjelpsarbeidet i Niger
FNs nødhjelpskoordinator har igjen kommet med en appell til verdenssamfunnet om umiddelbar pengehjelp for å hindre at millioner dør av sult i Niger.
Tregheten hos giverland dreper. Derfor må Norge nå, på tross av at vi allerede har gitt over 20 millioner, forskuttere nødvendige midler til FN slik at nødhjelpsarbeidet kan komme i gang med full kraft. Norge har en politisk og etisk forpliktelse til å skjære igjennom ved å forskuttere de midlene FN ber verdenssamfunnet om, sier Karin Andersen, SVs parlamentariske nestleder.
Saken viser at det er behov for et nødhjelpsfond i Norge, slik at akutte situasjoner kan møtes raskt og handelkraftig, uten byråkratisk og politisk tidsspille, sier Andersen.
