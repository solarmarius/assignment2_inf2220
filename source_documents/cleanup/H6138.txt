
10.09.02
KrFU
Billigere å kjøpe, dyrere å bruke
EU-kommisjonens forslag om å gjøre det dyrere å bruke bil, men billigere å anskaffe seg bil, er et viktig skritt for å bekjempe CO2-utslippene fra samferdselsektoren, uttaler KrFU-leder Per Steinar Osmundnes.
Veitrafikken står for over 20 prosent av det norske CO2-utslippene og over 25 prosent av NOX-utslippene. En drastisk omlegging av norsk bilpolitikk i miljøvennlig retning vil være avgjørende dersom Norge skal innfri sine internasjonale forpliktelser. Bilbruken skaper store miljøproblemer. Kommisjonenes forslag om omlegging er derfor et viktig skritt i riktig retning.
Det er et viktig prinsipp at den som forurenser skal betale. KrFU mener derfor at det er bruk, og ikke anskaffelse av bil, som skal avgiftslegges strengt. Dersom kostnadene ved å bruke bil økes, vil dette også styrke kollektivtrafikkens konkurranseevne, noe som er avgjørende for å betre luftkvaliteten i de større byene. KrFU forventer derfor at Samarbeidsregjeringen tar opp EU-kommisjonens forslag og legger om avgiftsnivået på privatbilismen, avslutter Osmundnes.
