
Kystpartiet i Oslo
Kommunevalgprogram for perioden 2003-2007
Trygge oppvekst- og bomiljø
Forebyggende og økt eldreomsorg
Et mer effektivt kollektivtilbud
Et sikkert samfunn
Større lokal innflytelse
Bedre forvaltning av verdier
·
Kystpartiet et verdi­konservativt sentrumsparti med målsetning om å:
verne om kristne, demokratiske og økologiske grunnverdier,
verne om familien, lokalsamfunnet og nasjonen som de viktigste rammer for menneskets trygghet og utvikling,
arbeide for stabile samfunnsforhold ved å gi folk arbeid, med­bestemmelse og et godt miljø der de bor og har sine nettverk,
og å verne den enkelte mot overgrep både fra offentlige og private maktkonsentrasjoner
·
- - - - - -
Oslo, som har en fantastisk beliggenhet mellom fjorden og marka, har det privilegium å være landets hovedstad og har derfor et variert tilbud på arbeids­plasser. Oslo har et variert og spennende kulturliv med noen av Norges viktigste kulturminner, som f eks Middelalder­byen i Bjørvika og Akershus slott. Mange eier sin egen bolig som en trygg ramme rundt hjem og familie. De fleste boligstrøk i Oslo har et godt miljø og mange kan få oppfylt sitt ønske om å bo sentralt. Kystpartiet vil verne om og videreutvikle disse kvalitetene ved Oslo.
Ubalansen mellom arbeids­plasser og boliger, som skaper et press mot byens miljø­kvaliteter, er et problem. Oslo har ca 100 000 flere arbeidsplasser enn det er arbeidstakere i kommunen. Bygging av nye kontor­­bygg har hatt et høyere tempo enn bolig­byggingen, som igjen har ført til sterkere prispress på boliger. Men det kan også på sikt føre til at byen vokser seg så stor at tryggheten og det gode miljø i byen blir truet. Kystpartiet mener derfor at man må begrense nybygging av kontorer og heller satse på bolig, miljø, og et godt kollektiv­tilbud. Enkelte næringsarealer bør omreguleres til bolig og/eller friluftområder. De kommunale helsetilbudene er for dårlige. Vi vil åpne byen mot fjorden Oslofjorden er en av hovedstadens største aktiva, og et like stort rekreasjonsområde som marka. Kystpartiet vil legge til rette for en økt bruk av fjorden og strand­arealene for folk flest. Samtidig som småbåthavnene og båtopplags­arealene sikres slik at båtfolket også får nyte fjorden. Store næringsbygg i strandsonen, som gjør at bolig­strøkene stenges ute fra fjorden, må ikke tillates. Et slikt eksempel er planene om en fortettingen av Bjørvika øst for Akerselven. Rekker av kontorblokker vil stenge boligområder inne, og boligblokker vil stenge den unike Middelalderbyen mot fjorden. Kystpartiet vil ha lave boligblokker der det nå er foreslått nærings­bygg. Videre vil vi ha arealene foran Middelalderbyen til havneformål for ikke å stenge området inne. Samtidig med dette må byens behov for en havn, som sikrer miljøvennlig transport av gods, ivaretas.
Vi vil verne Marka, byens elver og bekkedrag og de gode bomiljøene Marka er en viktig del av byens miljø. Marka gir både muligheter for turer og rekreasjon og bidrar til å bedre luftkvaliteten i byggesonen. Byboerne trenger åpne, grønne arealer i sitt nærmiljø. Derfor må bekkedragene og de gode bomiljøene bevares, og hagene og de åpne arealene må vernes mot for sterk utbygging. Nybygging skal være i harmoni med eksisterende bebyggelse. Vi støtter ikke planene om høyhusbebyggelse. Slik bebyggelse vil kaste store skygger over nabo­skapet og kan gi mulighet for en uønsket og for sterk utbygging av byen.
Vi vil satse på kollektivtrafikken og de myke trafikanter Den store biltrafikken skaper store helse- og miljø­problemer i byen. Kystpartiet vil derfor styrke kollektiv­­trafikken, og spesielt trikk og T-bane. Det må satses på et bedre sykkelveinett og en skikkelig fysisk adskillelse mellom bilvei, trikketrase, sykkelsti og fotgjengerfortau. Egne trikketraseer kan bidra til sterk effektivisering av trikketilbudet. Billettprisene bør reduseres. Utbygging og drift av kollektivtrafikken bør delvis finansieres av bompenger. Vi vil flytte bompenge­­ringen til fylkesgrensen slik at utenbysboende er med på å betale for den slitasje innpendlingen påfører Oslo. En slik bompengering vil også redusere biltrafikken både inn i og ut av Oslo. Bompenger bør også være med på finansiering av veitunneller som bedrer miljøet i byen. En senketunnell under Bjørvika vil fjerne en viktig barriere mellom Middelalderbyen og fjorden. Men den bør legges lavere enn foreslått slik at innkjøringen ikke skjemmer området. Kystpartiet ønsker også tunnell som erstatning for Mosseveien, slik at dagens Mossevei raskest mulig blir en strandvei.
Vi vil gi befolkningen større innflytelse på sitt nærmiljø Det er i dag en stor avstand mellom befolkningen på den ene siden og politikere og byråkrater på den annen side. Kystpartiet vil øke den enkeltes muligheter til å delta i de beslutninger som preger utviklingen lokalt. Vi vil ha direkte valg til bydelsutvalg og overføring av reell makt fra bystyre og sentraladministrasjon til bydels­utvalgene. Særlig er det viktig å sikre byens befolkning økt innflytelse i saker som har lokal betydning. Bydels­utvalgene må få bevilget tilstrekkelig med økonomiske midler til et tilfredsstillende helse- og omsorgstilbud for befolkningen. Kystpartiet vil bevare naturressursene på norske hender. Energiforsyningen til Oslo er bygd opp over mange år, og har gitt byen løpende inntekter og sikker energileveranse. Vi går sterkt imot salg av vann­ressursene til utlandet. Det er kortsiktig politikk.
til fellesverdier. Vi går imot diskriminering på etnisk, kulturelt og religiøst grunnlag. Vi er derfor imot enhver kvotering av spesielle folkegrupper.
Vi vil forebygge sosiale og etniske konflikter i Oslo Det er bekymringsfullt at de sosiale skillene i Oslo øker. Arbeidsledigheten er stor, samtidig som det utvikler seg et illegalt arbeidsmarked. Dette gir mindre skatteinntekter og press mot faglige rettigheter. Kystpartiet vil hindre at det utvikles en underklasse som domineres av mennesker med innvandrer­bakgrunn. Det er viktig å hindre at det utvikles egne ghettoer hvor kontakten med andre befolknings­grupper svekkes da en slik utvikling kan gi grobunn for etniske konflikter. Vi vil satse på en god integrering av innvandrerne i det ordinære arbeidslivet, i skole og i nærmiljø. For at denne oppgaven skal bli overkommelig, er det nødvendig å begrense den store innflyttingen til Oslo. Norskopplæring skal være obligatorisk. Det må utvikles fellesarenaer som arbeidsplasser for voksne og skole for barn og unge. Det er viktig å hindre utvikling av ghettoskoler. Spesielt viktig er det at barn og ungdom med ulik religiøs og kulturell bakgrunn har felles opplæring i religion. Bare på denne måten kan de få innsikt i og respekt for hverandres tenkning, og på denne måten finne frem
Vi vil verne hjem og familie Vi ønsker ikke at skatter og avgifter på boliger skal bidra til å skape sosiale og økonomiske problemer for byens innbyggere familier, eldre og enslige. Den mest effektive måten å få boligprisene ned på, er å bygge boliger på eksisterende næringsarealer eller i kontorbygg. Dette vil bedre balansen mellom boliger og arbeidsplasser i byen. For å legge til rette for sosial boligbygging kan kommunen selge tomter til en lavere pris enn markedspris.
Vi vil gi barn og unge bedre oppvekstvilkår. Byens skolebygg må settes i forsvarlig stand, og de må i mye større grad bli brukt til aktiviteter for ungdommen også ut over vanlig skoletid. Noen skoler har med hell etablert fritidsklubb, lekselesningsordning og tilbud om organiserte fysiske aktiviteter innenfor skolens bygg. Skolebøkene bør være gratis ikke reklamefinansiert.
Vi vil ha trygghet i nærmiljøet Alle skal kunne ferdes trygt i Oslo. Den økende kriminaliteten må møtes med forebyggende tiltak og mer politi i gatene. Det virker nedbrytende at befolkningen ser salg av narkotika på åpen gate når dette er forbudt. Kampen mot narkotika må derfor prioriteres ytterligere. Behandlingstilbudene for narkomane må bedres, og sprøyterom bør vurderes for misbrukere inntil behandling kan gis.
har et rikt og variert kulturtilbud, som vi ønsker å opprettholde og å gjøre mer tilgjengelig for innbyggerne.
Vi vil opprettholde kulturtilbudet i Oslo Oslo
Vi ønsker en mer langsiktig planlegning i Oslo kommune En viktig årsak til at bebyggelsen i Oslo er lite helhetlig og funksjonell er at planperiodene er for korte. Viktige områder som burde vært behandlet som en enhet blir bygget ut bit for bit, ofte uten at nybyggingen harmonerer med det omkringliggende miljø. Kystpartiet ønsker å gi kommuneplanene et 12 års perspektiv, og vi vil stille krav om at behovet for konsekvensanalyser skal vurderes i alle større utbyggings­saker.
