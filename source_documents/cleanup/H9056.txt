
20.1.2005
Steinar Bastesen, Stortingsrepresentant for Kystpartiet
Forsvaret er uten styring
Forsvarets kostnadsoverskridelser og feilinvesteringer
viser at vi har en forsvarsledelse uten styring og kontroll.
Høstens dystre riksrevisjonsrapport om økonomi og materiellregnskaper som sto til strykkarakter og nyårets meldinger om at Hæren og Forsvarets Logistikkorganisasjon (FLO) snart passerer en milliard kroner i overforbruk tilsier at Stortinget umiddelbart må ta affære. Derfor har Kystpartiet fremmet et forslag for Stortinget om at Regjeringen må evaluere de nye regnskaps- og lønnssystemene i Forsvaret. Vi ber også Regjeringen avklare om regnskapssystemene som Forsvaret bruker, åpner for at en har sett bort fra de reelle kostnadene utenlandsoppdrag har påført Forsvaret.
Jeg håper Stortinget slutter seg til en slik oppfordring til Regjeringen. Nå må forsvarsministeren stilles til ansvar. Forsvarsministerens gjentatte forsikringer om at hun har kontroll med Forsvarets økonomi og tar ansvar er ikke lenger troverdig.
Tåkelegging av fakta om Marinens manglende tilstedeværelse i nord, og svekkingen av vårt ressurspoliti Kystvakten, kan kalles et bedrag mot kystfolket i nord.
Panikkartet
Å omplassere Generalinspektøren for Hæren og sjefen for Forsvarets Logistikkorganisasjon virker panikkartet. Begge to har gjort sitt ytterste innen sine ansvarsområder. De har hatt en nærmest håpløs oppgave med nedtrekk, omorganisering og krav til aktivitets- og effektivitetsøkning i en urealistisk setting. Samtidig eksperimenterer Forsvaret med et datasystem som ikke fungerer.
Forsvarsjefen har stilt sin stilling til disposisjon, selv om han slutter pr. 1.april. Han bør nå stå på sin beslutning dersom han skal gå av med litt ære i behold. Opprydding bør han overlate til andre.
Ny forsvarsanalyse
Forsvaret kan karakteriseres som en vernet organisasjon med klar hierarkiske lagdeling og struktur. Det er Forsvarets øverste ledelse som har brakt oss opp i den situasjon vi nå er i. Det betegnes som ulojalt og ikke karrierefremmende å stå frem med kritikk. Det ligger forankret i en offisers barnelærdom å lystre ordre. Fight ikke settingen læres det på Forsvarets stabsskole.
Forsvaret har et avsilt informasjonssystem med et belønnings- og karrieresystem med enkle, synlige og effektive sanksjonsmetoder.
Når Forsvarets årsregnskap framlegges 15. februar og blir sammenholdt med Riksrevisjonens rapport av 2004 må Stortinget ta affære og nedsette en granskning. Kystvakten ligger ved kai, divisjonsmusikken i Harstad har ikke råd til å opptre i jubileumsåret 2005, og soldater og offiserer ser mørkt på fremtiden for landets forsvar. I neste måned starter 100 års markering av unionsoppløsningen kysten rundt. Forsvarets rolle med sitt budskap Fred gjennom styrke skal manifesteres
Med hvilken troverdighet, tillit og autoritet skal den øverste forsvarsledelse reise rundt? Kystpartiet mener vi trenger også en ny forsvarsanalyse.
fra Stortinget. Når rikskringkastingens ansatte boikotter et parti, er dette alvorlig og uakseptabelt. Kringkastingssjefen fyller ikke sin stilling når han fraskriver seg ansvar og påberoper seg kunnskapsmangel på dette området. Da blir han et problem for Stortinget.
NRKs ledelse vil bryte mange demokratiske spilleregler dersom de på nytt velger å boikotte Kystpartiet. At underordnede forsøker å komme med stadig varierende og syltynne argumenter, viser at man i NRK på Marienlyst har mange ansatte og ledere som har enorm sans for å drive politikk i stedet for journalistikk. For samfunnsvitere og politikere er svaret enkelt. Partier som er representert på Stortinget skal selvsagt delta i partilederdebattene til det statlige kringkastingsselskapet. Alt annet er å undergave demokratiet.
