
8. mai 2001
Tomas Norvoll
- Inge Lønning bløffer
Inge Lønning (H) avviser 8. mai 2001 Dagsavisens presentasjon av Høyres politikk forhøyere utdanning som tull. I Dagsavisen presenteres utdrag fra et utvalg nedsatt av Høyre, som behandler forskjellige temaer innenfor høyere utdanning. Utvalget åpner blant annet for å privatisere universitetene, innføre egenandeler for studentene, samt at stipendandelen ikke skal økes. - Inge Lønning bløffer, sier Tomas Norvoll, en av Arbeiderpartiets representanter i kirke-, utdannings- og forskningskomiteen.
Inge Lønning (H) avviser i dag Dagsavisens presentasjon av Høyres politikk for
høyere utdanning som tull. I Dagsavisen presenteres utdrag fra et utvalg nedsatt av Høyre, som behandler forskjellige temaer innenfor høyere utdanning. Utvalget åpner blant annet for å privatisere universitetene, innføre egenandeler for studentene, samt at stipendandelen ikke skal økes.
- Inge Lønning bløffer, sier Tomas Norvoll, en av Arbeiderpartiets representanter i kirke-, utdannings- og forskningskomiteen. - Det er interessant å observere at stortingsrepresentanten Lønning er uenig med utvalgsleder Lønning. Utvalget Lønning ledet, drøfter nettopp innføring av studieavgifter som alternativ til dagens system. I tillegg vedtok Høyres landsmøte å åpne for private eiere i dagens offentlige utdanningsinstitusjoner, påpeker han.
- Dette betyr i realiteten en snikinnføring av egenbetaling ved universitetene og bryter med prinsippet om lik rett til utdanning. Når utvalget i tillegg foreslår at stipendandelen bør ligge på dagens nivå, i motsetning til Regjeringens forslag om en økning fra 30 til 39%, slår dette svært uheldig ut for studentene, sier Norvoll.
- Høyre avslører her sin elitistiske klassetenkning. Nå er det på tide at studentene ser hva Høyre egentlig står for, sier Tomas Norvoll.
