
Onsdag 29. januar 1992
Kjell Magne Bondevik om Holsts redegjørelse:
TILFREDSSTILLENDE AVKLARING
-Jeg synes "Holst-saken" har fått en tilfredsstillende avklaring i og med den redegjørelsen som forsvarsministeren har gitt Stortinget idag, sier leder i Kristelig Folkeparti Kjell Magne Bondevik.
-Statsråd Johan Jørgen Holst tok på seg det hele og fulle ansvar både når det gjaldt generalløytnant Martin Vadseths lønn, og når det gjaldt flyttingen av Luftkontroll-inspeksjonen. Han har også beklaget at han gjennom pressen hadde gitt uklare signaler om dette. Dermed er saken etter mitt syn tilfredsstillende avklart, og gir ikke grunn til ytterligere forføyning fra Stortingets side, konkluderer Kjell Magne Bondevik.
