
Onsdag 9. desember 1992
Kjell Magne Bondevik i Stortingets spørretime:
HØYRE-EKSTREM UTFORDRING MÅ MØTES I TIDE
Det er viktig at de utfordringene som høyre-ekstreme grupper, preget av ny-nazisme, rasisme, jødehat og høyre-nmasjonalisme representerer blir møtt i tide. I en tid med høy ledighet i mange land, og tendenser til folkevandring, må landene utveksle informasjoner seg i mellom, slik at dette kan møtes når det sprer seg fra ett land til et annet. Det sa leder i Kristelig Folkeparti, Kjell Magne Bondevik, i Stortingets spørrerime onsdag.
Kjell Magne Bondevik spurte utenriksminister Torvald Stoltenberg om regjeringen vil ta initiativ til en drøfting i europeiske samarbeidsorganisasjoner om mulige samordnede tiltak mot slike tendenser.
Utenriksministeren kunne forsikre at det vil regjeringen. Spørsmålet vil bli satt på dagsorden i møter med såvel organisasjonen for samarbeid og utvikling i Europa, som i Europarådet.
-Det er nødvendig med en bred debatt, ikke minst om de bakenforliggende årsak-ene til at slike fenomener oppstår, understreket Torvald Soltenberg i sitt svar til Kjell Magne Bondevik.
