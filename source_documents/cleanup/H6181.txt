
26.09.02
Senterungdommen
Vis ansvar, si nei til krig i Irak, utenriksminister Petersen!
Senterungdommens Landsforbund mener den norske regjeringen må si klart fra gjennom sitt medlemskap i Sikkerhetsrådet i FN at Norge ikke støtter et militært angrep mot Irak.
- En militæraksjon mot Irak er svært risikofylt. En slik aksjon vil kunne føre til ustabilitet i hele regionen. Et angrep mot Irak kan være med på at den spede alliansen som ble bygd mellom vesten og de muslimske landene etter 11. september 2001 svekkes, og kan føre til et forsterket arabisk hat mot USA. Verken nabolandene eller flertallet av befolkningen i Irak støtter regimet til Saddam Hussein. Nabolandene til Irak og flere europeiske land har advart sterkt mot et angrep av Irak, sier leder i SUL,Trygve Magnus Slagsvold Vedum og internasjonal leder i SUL, Morten Edvardsen
- Senterungdommen ber Storting og regjering lytte til advarslene fra resten av verden og arbeide for et internasjonalt press mot amerikansk bombing av Irak, samt at diplomatiske virkemidler blir tatt i bruk overfor myndighetene i Bagdad, avslutter Slagsvold Vedum og Morten Edvardsen.
