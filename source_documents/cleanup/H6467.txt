
12.12.02
Rune J. Skjælaaen (Sp)
Lokalsykehusenes farvel?
-"Det vi fryktet skulle skje om 5-10 år skjer allerede i 2004; sykehusnedleggelser".
Dette sier Rune J. Skjælaaen som for halvannet år siden møtte sykehusledelse og ansatte på både Stord, Voss og i Odda hvor denne problematikken ble omtalt og diskutert.
Ledelsen i Helse Vest har sammen med et konsulentfirma utarbeidet forslag til sentralisering av akuttfunksjonen. Det innebærer av fødeavdelingene på Stord og Voss blir lagt ned sammen med akuttfunksjonen i kirurgi. Når akuttfunksjonen på Stord og Voss forsvinner betyr det en nedbygging av disse sykehusene og et mye dårligere helsetilbud for innbyggerne som tilhører regionen. Sykehuset i Odda blir lagt ned og skal i fremtiden være et medisinsk senter.
Rune J. Skjælaaen vil ta opp denne negative utviklingen i et spørretimespørsmål til helseminister Dagfinn Høybråten 18. desember og bruke sykehuset på Voss som eksempel.
"Voss sykehus er et av de mest effektive lokalsykehusene i landet. De planlegger i 2003 en produksjon som vil gi et overskudd på 65 millioner kroner. Nå starter nedbyggingen. Det er helt vanvittig".
Han stiller spørsmål til helseministeren om han mener sentralisering av akuttfunksjonen og nedbygging av effektive lokalsykehus vil gi et bedre helsetilbud.
