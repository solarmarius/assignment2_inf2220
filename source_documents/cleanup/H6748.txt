
30.01.03
Vegard Martinsen
BLITZ-pøbelen har igjen vist sitt sanne ansikt
Pøbel fra Blitz-miljøet står igjen bak en voldelig demonstrasjon med hærverk i form av malingkasting og ruteknusing.
Som kjent er det Oslo Kommune som eier Blitzhuset, og grunnen til demonstrasjonen i går er at Byrådet ønsker å selge Blitzhuset, og at et forslag om dette ble behandlet av Oslo Bystyre i går.
Politkerne er dog som alltid det største problemet. Bakgrunnen for Blitz var en husokkupasjon i Skippergaten for ca 20 år siden. Pga. offentlig husleieregulering etc. sto en rekke bygårder tomme, og en del av disse ble iblant "okkupert" av tiltaksløs ungdom som ikke hadde noe nyttig å bruke tiden sin til. Kommunen trengte en av de okkuperte gårdene, og isteden for å kaste okkupantene i fengsel, fikk pøbelen lov til midlertidig å bruke den bygningen som nå kalles Blitzhuset. (Dette var altså 20 år siden.)
Ordningen var ment å være midlertidig, men den har nå vart i 20 år. I hele dette tidsrommet har Oslos politikere snakket om hva man skal gjøre med blitzerne, men selvsagt har det kun være tomme ord og null handling.
I forbindelse med gårsdagens hærverk har byråd Anne Kathrine Tornås ifølge Østlandssendingen uttalt at Blitz-ungdommens demonstrasjoner og hærverk på Rådhuset i går var sjokkerende og pøbelaktig, og at Oslo kommune nå raskt vil vurdere om Blitz skal kastes ut av Blitzhuset.
Dette er intet annet enn ynkelig - det som må gjøre er å slutte å vurdere og begynne å handle: pøbelen må nå kastes ut så raskt som mulig. En stor del av verdens problemer kommer av at anstendige mennesker lar pøbel få herje fritt i for lang tid - folk flest er dessverre så naive at de tror at pøbel blir snille dersom man er snill mot dem. Sannheten er den stikk motsatte av dette: Pøbel må, som alle andre mennesker, møtes på den slagmark de selv velger. Den som argumenterer må møtes med argumentasjon, men den som bruker vold må besvares med vold og settes i fengsel - han må ikke tilgis og gis en ny sjanse; dette gjør bare vondt verre (som politikerne i Oslo bystyre i går fikk erfare.)
DLFs syn på dette er at de som begikk hærverk i går bør straffes med så streng straff som loven tillater (og DLF vil arbeide for strengere straffer), og Blitzhuset må, som praktisk talt alle andre bygninger i kommunalt eie, privatiseres så snart som mulig.
