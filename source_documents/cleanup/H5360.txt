
20.11.2001
- Bondevik har ikke gjort jobben sin
- Statsminister Kjell Magne Bondevik og regjeringen har forsømt seg og ikke gjort jobben sin når den ikke har klart å skaffe flertall for sitt budsjett i finansinnstillingen. Derfor råder det nå stor forvirring om den videre prosessen i budsjettbehandlingen på Stortinget, en forvirring som regjeringspartiene alene må ta ansvaret for, sier Hill-Marta Solberg, nestleder i Finanskomiteen.
- Statsminister Kjell Magne Bondevik og regjeringen har forsømt seg og ikke gjort jobben sin når den ikke har klart å skaffe flertall for sitt budsjett i finansinnstillingen. Derfor råder det nå stor forvirring om den videre prosessen i budsjettbehandlingen på Stortinget, en forvirring som regjeringspartiene alene må ta ansvaret for, sier Hill-Marta Solberg, nestleder i Finanskomiteen.
Finanskomiteen har i dag avgitt finansinnstillingen, som skal sette rammene i neste års statsbudsjett, uten at regjeringspartiene har greid å sikre flertall for budsjettet. Det er stor sannsynlighet for at Bondevik må true med regjeringens avgang for å få Fremskrittspartiets støtte.
- Dersom en fersk mindretallsregjering må sette sin stilling inn på å få flertall for sitt budsjett, er det en dårlig start i forhold til Stortinget. Det er dessuten uheldig at det ikke vil være et flertall som tar ansvar for gjennomføringen av neste års statsbudsjett, sier Hill-Marta Solberg.
- Uten et reelt flertall bak finansinnstillingen, står alle partier fritt til å danne flertall i Stortingets fagkomiteer innenfor de rammer som vedtas. Arbeiderpartiet vil i en slik situasjon jobbe for å få flertall for vår politikk i de enkelte fagkomiteer. Det kan ende i en situasjon hvor regjeringen Bondevik II får vedtatt rammene for budsjettet gjennom et kabinettspørsmål, men at regjeringen ikke får vedtatt sin politikk, avslutter Hill-Marta Solberg.
