
30.05.2002
- Gi også foreldre samisk opplæring
- Nå er det på tide å gi norskspråklige samiske foreldre mulighet til å lære seg samisk, sier Willy Ørnebakk i Arbeiderpartiets sametingsgruppe. Foreldrene har ingen mulighet til oppfølging av sine barns språkopplæring, så lenge de ikke selv kan språket. I forbindelse med den økende samiske kulturbevisstheten opplever man også at foreldrene utenfor de sentrale samiske bosetningsområder, i stadig større grad, etterspør tilbud om samisk språkopplæring.
- Nå er det på tide å gi norskspråklige samiske foreldre mulighet til å lære seg samisk, sier Willy Ørnebakk i Arbeiderpartiets sametingsgruppe i en pressemelding 30. mai 2002. Foreldrene har ingen mulighet til oppfølging av sine barns språkopplæring, så lenge de ikke selv kan språket.
I forbindelse med den økende samiske kulturbevisstheten opplever man også at foreldrene utenfor de sentrale samiske bosetningsområder, i stadig større grad, etterspør tilbud om samisk språkopplæring.
- Arbeiderpartiets sametingsgruppe mener at det må settes inn ressurser for å sikre dette etter vårt syn meget viktige arbeidet. Et tilbud om samisk opplæring til foreldrene vil være et av tiltakene for å utvide antallet brukere av samisk språk. Hjemmet kan på denne måten bli en arena for utøvelsen av samisk språk, og på den måten være med på å støtte opp om den samiske språkutviklingen hos barna.
Kompetansereformen som trer i kraft 1.august gir voksne som trenger det, rett til grunnskoleopplæring. Foreldre som aldri har fått muligheten til å lære samisk, må få et reelt tilbud om dette, avslutter Willy Ørnebakk i Arbeiderpartiets sametingsgruppe.
