
Oslo 13.08.03
Åslaug Haga, leder i Senterpartiet
Billigere sprit viktigere enn god eldreomsorg for Frp
Frp formann Carl I Hagen gikk i går til frontalangrep på Jens Stoltenberg, fordi Stoltenberg hadde bevilget penger til innvandring i stedet for til kommunene, og dermed eldreomsorg og skole.
"Snakk om å kaste stein når en sjøl sitter i glasshus. Hagen har sjøl prioritert billigere sprit framfor eldreomsorg, så han burde bare legge av seg den kjekke tonen.", sier Senterpartileder Åslaug Haga.
Fremskrittspartiet sine bevilgninger til kommunene er ikke noe å skryte av. I sitt alternative budsjett for 2003, foreslo Frp å kutte bevilgningene til kommunene med 3 milliarder kroner. Samtidig foreslo FrP reduksjoner i alkoholavgifter på 2,9 millliarder kroner. "Dersom dette var viktig for Hagen hadde han brukt tida på å skryte av det partiet som verkeleg har prioritert eldreomsorg og skule gjennom overføringar til kommunane, nemlig Senterpartiet", sier Haga lett oppgitt over en FrP leder som tilsynelatende ikke skyr noe for å plante usanne oppfatninger i folk.
