
Kommunevalgprogram 2004-2007
Nesseby Fremskrittsparti
Fremskrittspartiet - for folk flest
Politisk valgprogram for Nesseby Fremskrittsparti
Fremskrittspartiet er et liberalistisk parti som bygger på Norges grunnlov, Norsk og vestlig kultur arv med basis i det kristne livssyn. Familien, det enkelte menneske og den private eiendomsretten er grunnleggende for vårt samfunnssyn.
FRP har som hovedmål å fremme arbeidet for kraftig reduksjon av skatter og avgifter og offentlige inngrep.
Finnmark og Nesseby er et flerkulturelt samfunn. Vi vil legge forholdene til rette for at vår befolkning med ulik etnisk bakgrunn kan skape seg en fremtid i Nesseby og de skal forvalte naturen og resursene i fellesskap via folkevalgte demokratiske styringsorganer.
Dette basert på den norske grunnlov der alle er likestilt og har de samme rettigheter.
Nesseby Fremskrittsparti vil :
· Mangfoldet av kultur og etnisk bakgrunn skal forbli en styrke for oss.
· Vil arbeide i mot mobbing av de etniske gruppene i kommunen
· Nesseby FRP tar avstand fra all rasisme.
· Vil arbeide for at skuterløyper blir mest mulig sammenhengende og at løypene fra Nesseby blir knyttet opp til løypenett i Vadsø og til Tana, dette for å styrke turistnæringen og tilgjengeligheten til løypene for befolkningen.
· Krever at kommunen overholder forvaltningsloven med svarfrist på innkommende brev, svaret skal inneholde saksbehandlers navn og tidsperspektiv for ferdigbehandling av saken
· Vil opprettholde - styrke helsesektoren og eldreomsorgen i kommunen.
· Det må legges til rette for lokale løsninger som gir brukerne et godt tilbud.
· Krever at minstepensjonistene får reduserte kommunale avgifter.
· Difrensierte avgifter må innføres, tjenester må prises etter forbruk
· Vil innføre frie fiskekvoter for båter under 15 m og krever at fangst på kongekrabben og sel utvides snarest mulig. Vi vil innføre begrensninger i fiske med snurrevad, trål og autoline i våre fjorder.
· Vil at kommunen skal tilrettelegge for det startes opp en fiskebedrift i kommunen
· Nesseby FRP går mot etablering av den foreslåtte nasjonalparken på Varangerhalvøya.
· Vil arbeide for et godt og variert ungdomstilbud
Fakta og framtidsutsikter for Nesseby kommune
Nesseby kommune er i dag en kommune med et privat næringsliv som har få og små aktører.
For at kommunen skal få en positiv utvikling, med befolkningsvekst må det skapes nye og varierte arbeidsplasser.
Nesseby kommunes sterke side er sentral beliggenhet i regionen. Videre er vi rik på naturressurser.
Disse fortrinn må vi bruke aktivt.
Nesseby kommune må i nært samarbeid med andre finansierings institusjoner og næringslivet, være en pådriver for å skape nye arbeidsplasser, samt støtte og videreutvikle allerede etablerte arbeidsplasser.
Det er da viktig at kommunen og det private næringsliv spiller på lag , sammen skal vi arbeide for å styrke næringslivet og etablere nye arbeidsplasser i kommunen.
Etablering av nye arbeidsplasser må ha som mål å være attraktiv for alle aldersgrupper.
Tilbudet til befolkningen i Nesseby må være like bra som tilbudet er i andre kommuner, befolkningen må være sikret et godt tilbud på alle områder.
Vår sentrale beliggenhet må også gjenspeile seg i lokalisering av offentlige arbeidsplasser, dette vil ha betydning dersom kommunene i vår region , starter regionalt samarbeid innenfor de offentlige tjenestetilbud i regionen
Service og næringsliv.
Vi må i samarbeid med både det etablerte næringsliv og nyetableringer arbeide for en styrking av næringslivet i kommunen
Det må etableres en betongfabrikk i kommunen.
Steinproduksjonen må videreutvikles og styrkes.
Våre stein og grusressurser må utnyttes for å skape nye og varierte arbeidsplasser.
Vi må bearbeide produktene i vår kommune, dette er viktig for å skape flere arbeidsplasser.
Overnattingstilbud
Det må etableres overnattingstilbud i kommunen.
Her må vi utnytte de muligheter som ligger i etableringen av den nye nasjonale turist veien, som går gjennom vår kommune.
Vi må bli en attraktiv kommune for nyetableringer, en positiv holding må være den røde tråden blant kommunes politikere og administrasjonen.
Fiskeri og havbruk
Fiskerisektoren er en vekstnæring.
Dagens regulering av båter under 15 m som driver med passive redskaper må mykes opp, det bør vurderes tilnærmet fritt fiske for denne gruppen
Det må åpnes for et friere krabbefiske, men samtidig må de som har de største ulemper med kongerabben bli prioritert ved tildeling av kvoter / rettigheter.
Fiskerne må sikres sin rettmessige del av kvoter i alle fiskerier.
Det skal være fiskemottak i kommunen.
Det må fortsatt være mulig å drive fiske i kombinasjon med andre næringer.
Det må etableres et lakseslakteri i kommunen, som skal betjene både oppdrettanlegg i Nesseby kommune og i våre nabokommuner.
Først da blir det skapt ringvirkninger i oppdrettssnæringen som har betydning for kommunen.
Nesseby kommune må som samisk kjernekommune, prioriteres på lik linje med Tysfjord, ingen statlig konsesjonsavgift på oppdrettsanlegg.
Jordbrukssektoren
Jordbruket har hatt en sterk tilbakegang i de senere år.
Det må legges til rette slik at ungdom kan satse på jordbruksnæringen. Avløserordning og fellesløsninger må etableres. Det må kunne satses på nye og utradisjonelle driftsformer.
Reindriftssektoren
Reindriftnæringen i Nesseby må videreutvikles.
Dette arbeidet må gjøres i et nært samarbeid mellom reindrifta og kommunen.
Utmarksnæringer.
Våre rike utmarksressurser må utnyttes bedre, slik at det kan skapes arbeidsplasser og gi utkomme til kommunens innbyggere.
Veier i utmark må være kjørbare, dette må være en del av det kommunale ansvarsområde, tilskudd må kunne ytes.
Boligbygging
Det er viktig at det er lagt til rette for boligbygging i kommunen.
Dette gjelder både for de som vil bygge i etablerte boligfelt og de som ønsker å bygge utenfor regulerte områder.
Tilskudd til private som ønsker å bygge utenfor regulerte områder må gjeninnføres.
Befolkningen kan ikke leve med kokevarsel Vannanlegg må opprustes slik at befolkningen får rent vann i kranene, dette er et ufravikelig krav.
Avløpsannlegg må opprustes slik at vi tilfredstiller de krav som stilles til slike anlegg.
Kommunale avgifter må være på et akseptabelt nivå, det er viktig at avgiftsnivået i Nesseby kommune ikke er høyere en i våre nabokommuner.
Befolkningen må også gis mulighet for å betale avgifter etter hustannes behov for tjenester.
Kommunale veier må opprustes, det må gies tilskudd til vedlikehold av private veier.
Skolestruktur
Nesseby FRP vil arbeide for et best mulig skoletilbud, som gir barna en trygd oppvekst og et godt undervisningstilbud.
Dersom dagens skolestruktur skal endres må befolkningen ved en folkeavstemming få si sin mening.
Ungdomstilbud.
Tilbud til barn og unge må være variert, vi må tørre å gå nye veier. Tilbudet må treffe ungdommen og tilrettelegges slik at ungdommen trives. Ungdomsutvalget må få større ansvar.
Målsetting
FRP skal arbeide for å snu den negative trenden som vi har slitt med, vi skal bli en ja kommune som arbeider til det beste for alle næringsetableringer innenfor både primærnæringen og det øvrige næringsliv.
Kommunesenteret i Varangerbotn må bli et levende kryss, med gode tilbud til både befolkningen og tilreisende.
Vi må ikke være redd for å gå nye veier for å skape en trygg framtid.
Det er viktig at kommunen driver en mer aktiv og pågående etableringspolitikk som legger til rette for nyetableringer.
Kjære velger
Dersom du ønsker en positiv utvikling for Nesseby kommune, møt frem og avgi din stemme til Fremskrittspartiet, din stemme er med på å sikre en positiv utvikling for kommunen.
På forhånd takk
