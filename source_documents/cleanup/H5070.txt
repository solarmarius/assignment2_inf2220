
Stortinget, 22.august 2001
Venstres Gunnar Kvassheim:
- Stor forskjell på partiene i miljøpolitikken
FIVH- rapporten villende og utilstrekkelig
- Venstre er enig med Fremtiden i våre hender om at miljøspørsmål får for liten plass i valgkampen. Dette har Venstre forsøkt å gjøre noe med både sentralt og lokalt. Venstres aksjon for å stoppe utslippene fra Sellafield er et eksempel på en miljøsak Venstre har klart å løfte inn i valgkampen.
Trusselen de radioaktive utspillene fra Sellafield representerer, gjør at dette burde vært en av valgkampen viktigste saker, sier Venstres miljøpolitiske talsmann Gunnar Kvassheim.
- Når FIVH bare måler partienes miljøengasjement med utgangspunkt i miljøkapitelet i statsbudsjettet, gir de et ufullstendig og feilaktig bilde av partienes miljøinnsats. Det er mange poster i andre deler av budsjettet som er viktige for miljøet. Avgiftsfritak for el- biler, kollektivtrafikk og energiøkonomisering er noen eksempler. Sentrum samarbeidet med Ap om budsjettet for 2001, og står dermed med samme tall som Ap, men vi lyktes med viktige påplussinger for miljøet blant annet mer til kollektivtrafikk og ENØK. Dette er selvsagt viktigere bidrag enn om man står med egen høyere tall, men er uten innflytelse, sier Kvassheim.
- Venstre har i denne Stortingsperioden vårt pådriver i en rekke viktige miljøsaker. Kamp mot forurensende gasskraftverk, mot skytefelt Østlandet og utbygging av Øvre Otto og for vern av Beiarn er noen eksempler. Partienes holdning i rovdyrpolitikken fanges heller ikke opp i måten FIVH måler partienes innsats. Utfordringene nå er å sette miljøspørsmål på dagsorden i valgkampen. Det blir Venstres viktigste oppgave, sier Gunnar Kvassheim.
