
11.10.02
Jon Lilletun, parlamentarisk leder i KrF
Nobels fredspris til Jimmy Carter: -En livslang kamp for fred
-Carter har på en flott måte tatt med seg sitt kristne verdigrunnlag inn i kampen for en bedre verden. Endelig ble det hans tur til å få Nobels Fredspris. Tildelingen gir et klart signal til president Bush om at vi må jobbe for en ikke voldelig og fredelig løsning overfor Irak. Jeg gratulerer Carter med den velfortjente pristildelingen, sier KrFs parlamentariske leder Jon Lilletun.
-Carter er en mann med et bankende hjerte for verdens fattigste, forfulgte og de som lider i konfliktområder. Jeg gjør Carters ord til mine egne: "Menneskerettigheter er utenrikspolitikkens sjel", sier Lilletun.
