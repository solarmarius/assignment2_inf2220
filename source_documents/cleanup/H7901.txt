
11.10.2003
Åslaug Haga til Senterpartiets landsstyremøte
Pressemelding frå talen til Senterpartileiar Åslaug Haga til Senterpartiets landsstyremøte i Asker i dag.
Senterpartiet feirer seg selv: 111 ordførere gir ny selvtillit
- Vi har snudd trenden og vi har all æren sjøl, sa Senterpartileder Åslaug Haga til partiets landsstyre som var samlet til møte i Asker i helga. Senterpartiet har etter høstens kommune- og fylkestingsvalg 111 ordførere og fire fylkesordførere. - Noen lar seg undre over at Senterpartiet kan få så mange verv i kommunene. Det er ikke noe å lure på. Senterpartiet er største parti i 87 kommuner. Vi har over 25 prosent av stemmene i 115 kommuner. Når vi i tillegg har de beste folka, må det bli tillitsverv av slikt, sa Haga til landstyremøtet.
- Senterpartiet har tatt rotta på forstå-seg-påere som hadde begynt å publisere Senterpartiets nekrologer. Vi har ingen rike onkler som gir oss penger - vi har gjennomført en valgkamp på økonomisk sparebluss. Vi har ikke fått drahjelp fra noen - sentrale media har gjort sitt beste for å overse oss - NRK slapp oss ikke til i et eneste Valgredaksjon en-program, Sa Åslaug Haga.
- Så hva har vi? Jo, vi har flinke folk - som har tillit, folk som står på for partiet i motvind og medvind, folk som har tru, folk som veit at Senterpartiet står for verdier som ingen andre ivaretar. Folk som veit at Senterpartiet har den politikken som dette landet trenger mer av, sa en opplagt Åslaug Haga til et landsstyremøte preget av selvtillit.
