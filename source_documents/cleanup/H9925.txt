
2.3.2006
FpU
Innstiller på gjenvalg av FpU-leder
FpUs valgkomité ledet av Sylvi Listhaug har lagt frem innstilling til nytt sentralstyre i Fremskrittspartiets Ungdom (FpU). Valgkomiteen har innstilt på gjenvalg av nåværende formann Trond Birkedal.
- Det er viktig å videreføre det gode arbeidet som er gjort i FpU de siste årene, spesielt innen partibygging. FpU har med god margin vunnet skolevalgene to ganger på rad, med historiens største oppslutning, sier Sylvi Listhaug.
Legestudenten Åge Austheim fra Fræi, er innstilt som ny 2.nestformann.
- Jeg gleder meg over at styret ser ut til å få en så bred sammensetning når det gjelder utdanning og bakgrunn innen organisasjonen. Det å få være med å lede FpU, ser jeg på som en kjempeutfordring, sier Austheim.
Valgkomiteens innstilling:
Formann, Trond Birkedal gjenvalg, Rogaland
1. Nestformann, Ove Vanebo gjenvalg, Buskerud
2. Nestformann, Åge Austheim ny, Møre og Romsdal
Sentralstyremedlem Kai Morten Terning gjenvalg, Oslo
Sentralstyremedlem Hanne Blåfjelldal gjenvalg, Oppland
Sentralstyremedlem Thomas Hillestad ny, Rogaland
Sentralstyremedlem Bjørn Gunnar Jørgensen ny, Troms
Det er FpUs landsmøte 18. - 19. mars som velger nytt sentralstyre.
Ytterligere kommentar:
Leder for valgkomiteen Sylvi Listhaug Tlf: xx
Med vennlig hilsen
Ole Kristoffer Tveiten
