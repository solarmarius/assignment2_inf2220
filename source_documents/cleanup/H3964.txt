
7.6.2001
Marit Tingelstad
Pressemelding fra
SP FORESLÅR AT SAMISK HØGSKOLE FÅR NYE LOKALER
I forbindelse med behandling av stortingsmeldingen om høyere utdanning (St.meld.nr. 27 (2000-2001)) går Senterpartiet inn for at Samisk høgskole må prioriteres når det gjelder nye lokaler. Ikke minst ut i fra den spesielle rolle denne institusjonen har i norsk og nordisk sammenheng, sier Marit Tingelstad, Senterpartiets medlem i kirke,- utdanning- og forskningskomiteen. -Jeg er glad for at KrF, SV og V støtter dette, men dessverre er det ikke flertall, da Ap H og Frp ikke er med på denne merknaden.
Samisk høgskole holder nå til i lokaler som er meget dårlig tilpasset undervisningsformål, og nye lokaler er sårt tiltrengt, sier Marit Tingelstad
Det er gledelig at en samlet kirke-, utdanning- og forskningskomite ber Regjeringen legge fram en egen sak om samisk høyere utdanning og forskning så snart som mulig da denne høgskolen har knutepunktfunksjon for samisk lærerutdanning, sier Marit Tingelstad.
