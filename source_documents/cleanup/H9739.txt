
10/11-05
Trine Skei Grande, Venstres medlem i Stortingets kulturkomité
- Rallyminister Giske
- Det er positivt at kulturen får noe mer penger med dette statsbudsjettet, men det er beskjedent i forhold til de forventninger regjeringspartienes har skapt. 1 prosent av statsbudsjettet utgjør en årlig vekst på 1,3 mrd, mens "løftet" i år er på 170 millioner. Det er langt igjen, sier Venstres kulturpolitiske talskvinne, Trine Skei Grande.
Regjeringen synes ellers ikke å forstå at kulturlivet består av tusenvis av småbedrifter og enkeltmannsforetak. Disse svekkes gjennom dette budsjettet og regjeringens skattepolitikk.
Pengene er også spredt på svært mange små poster, så det er ingen store løft i dette kulturbudsjettet. Den klart største enkeltposten - 17 millioner kroner - går til prøve- VM i rally, og det er vel ikke akkurat det kultur-Norge har etterspurt med størst forventning, sier Skei Grande.
