
26.01.00
Eriks Solheim, stortingsrepresentant fra SV og Oslo:
Sosialistisk Venstrepartis Pressetjeneste
- Bønnerop må være lov og Prestegårds argumenter er farlige
- Gunnar Prestegårds (KrF) argumenter er farlige, fordi han ikke fremmer det gode i sin religion, men angriper andres, mener Erik Solheim, stortingsrepresentant fra Oslo og for SV.
Solheim viser til uttalelsen om at "profeten Muhammed ikke rekker opp til anklene på Jesus".
- Selv om Norge har statskirke er vi et land med religionsfrihet. Bønnerop må derfor være lov. Solheim viser til at Norge også må være et moderne og tolerant land, og ikke stå i bås med de strengeste muslimske land som ikke har religionsfrihet. Han understreker også at i flere muslimske land får kirkeklokken ringe, selv om islam er hovedreligionen.
- Kommune- og bystyrer kan ikke forby kirkeklokker på en søndag, og da er det naturlig at de heller ikke kan forby ukentlige bønnerop, for religionsfriheten er nedfelt i Grunnloven og kan ikke administreres lokalt, mener Solheim. Solheim stiller nå spørsmål til kirkeministeren om dette:
"Lokalpolitikere fra Kristelig Folkeparti og Fremskrittspartiet i Oslo ønsker å nekte ukentlige bønnerop fra moskeer. Mener kirkeministeren at et kommunestyre eller bydelsutvalg evt. har anledning til å innskrenke religionsfriheten på denne måten?"
