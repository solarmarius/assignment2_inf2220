
FREMSKRITTSPARTIETS
STORTINGSGRUPPE
fra Stortingsrepresentant Øyvind Korsberg, Fremskrittspartiet, 17/4-2001
PÅ TIDE!
- Det er en selvfølgelighet at Norge stanser de ensidige norske tiltakene mot den såkalte menneskeskapte drivhuseffekten etter at USA holder fast på sin motstand mot Kyoto-avtalen, sier Fremskrittspartiets miljøpolitiske talsmann Øyvind Korsberg.
- Det er fullstendig meningsløst hvis Norge nå skal gjennomføre tiltakene i Kyoto-avtalen uten at USA og andre land er med. Konsekvensen av dette ville bli store økonomiske tap for staten og norsk industri. En gjennomføring av avtalen vil medføre konkurransevridning og fare for tap av norske arbeidsplasser,sier Korsberg, og fortsetter: - Det er gledelig at Stoltenberg endelig våkner opp og innser nødvendigheten av å bremse de særnorske tiltakene. Norsk industri må få lov til å konkurrere på lik linje med sine utenlandske konkurrenter når det gjelder avgiftsbelegging på utslipp av de såkalte klimagassene, avslutter Korsberg.
