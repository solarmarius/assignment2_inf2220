
03.02.03
Olaf Thommessen, (V)
Svangerskapspenger til næringsdrivende
- Dette er et viktig skritt mot større likestilling mellom næringsdrivende og lønnsmottakere, sier Venstres næringspolitiske talsmann, Olaf Thommessen, om regjeringens forslag om svangerskapspenger til selvstendig næringsdrivende.
- Norge er avhengig av at flere starter egen virksomhet, og det bør bli like naturlig som å være lønnsmottaker. Ikke minst trenger vi flere kvinnelige etablerere, sier Thommessen.
- Det er tverrpolitisk enighet om at vi trenger kunnskap og innovasjon som grunnlag for framtidens næringsliv. Ett av hindrene har vært den diskriminering som har vært mellom selvstendige og ansatte. Derfor er det viktig å fjerne slike diskrimineringer.
- Nyetablerere tar en sjanse ved å selge sine tjenester på et åpent marked. ­ Regjeringens forslag er god sosialliberal politikk, og et håndslag til kvinner som driver eller planlegger egen virksomhet, sier Olaf Thommessen.
