
23.06.03
LANDSMØTET 2003: Osmundnes gjenvalgt som KrFU-leder
Per Steinar Osmundnes (22) fra Hyen i Sogn og Fjordane, er gjenvalgt som leder i Kristelig Folkepartis Ungdom (KrFU). Det skjedde under KrFU sitt landsmøte i Stavanger i helgen.
Med 101 av 102 stemmer ble Osmundnes gjenvalgt som leder i KrFU. Det var med andre ord et samstemmig landsmøte som støttet opp om Osmundnes, som til nå har vært leder av KrFU i ett år.
Også KrFUs nestledere ble gjenvalgt på helgens landsmøte.
Inger Lise Hansen (22) fra Vestfold fortsetter som 1. nestleder (politisk), John-Inge Skaardal (25) fra Vest-Agder fortsetter som 2. nestleder (internasjonalt ansvarlig) og Karen Marie Hartmark (21) fra Vest-Agder fortsetter som 3. nestleder (organisatorisk).
Resten av sentralstyret ser slik ut
Kjetil Sørbø (22) fra Rogaland
Sturla Henriksbø (23) fra Vest-Agder
Arne Ludvigsen (24) fra Telemark
Filip Rygg (19) fra Hordaland
Ann-Mari Røng (25) fra Oslo
1. vara Gunnhild Sørås (22) fra Rogaland
2. vara Tor Andre Ljosland (20) fra Telemark
3. vara Kamilla Lydersen (18) fra Sør-Trøndelag
Liv Anette Kristensen (24) fra Telemark er valgt til ny redaktør for KrFU sitt medlemsmagasin, Ny Veg.
