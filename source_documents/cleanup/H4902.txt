
17. juni 2001
Kvinnebevegelsen
- Urettferdig skattepolitikk rammer kvinner
- I stedet for skattelette for de rikeste, vil Arbeiderpartiet gjøre velferdsordningene bedre. Arbeiderpartiet vil bevilge 5 milliarder til barnehager som skal gi full barnehageutbygging og lavere priser. Arbeiderpartiet vil øke satsingen på skole og utdanning. Arbeiderpartiet vil være en garantist for sykelønnsordninga. Arbeiderpartiet vil øke satsingen på gode helsetilbud og eldreomsorg, heter det i en uttalelse fra ledermøtet i Arbeiderpartiets kvinnebevegelse, som ble holdt i juni 2001. - Men for hver krone som bevilges i skattelette for de rikeste blir det mindre penger å bruke på velferdsgoder. Derfor vil det være spesielt kvinner som vil merke det dersom høyrepartiene får flertall for sin politikk med skattelette, advarer Ap-kvinnene.
Foreldrepermisjon, tilbud om barnehager og skolefritidsordning, sykelønnsordninga, eldreomsorg og hjemmehjelp: alt dette er eksempler på velferdsløsninger som har vært avgjørende for likestillingen i Norge.
Men ingen av disse fellesgodene har kommet av seg selv, tvert i mot er de et resultat av politiske valg. I stedet for lavere skatter har vi valgt å skape velferdsgoder som har gitt spesielt kvinnene økt valgfrihet.
Arbeiderpartiet vil ha en rettferdig skattepolitikk. Med Høyres skatteforslag vil de med over 600.000 i inntekt få en skattelette på 94.000 kroner pr. år. De med 200.000 i inntekt vil få en skattelette på 1.500 kroner pr. år. Dette er ikke rettferdig.
Noen hundre kroner eller noen tusenlapper i skattelette vil ikke dekke opp for det man taper på å bli syk i Høyre-samfunnet. En arbeidstaker som tjener 300.000 kroner og som blir sykemeldt i ett år, vil tape om lag 32.000 kroner med Høyres politikk.
I stedet for skattelette for de rikeste, vil Arbeiderpartiet gjøre velferdsordningene bedre. Arbeiderpartiet vil bevilge 5 milliarder til barnehager som skal gi full barnehageutbygging og lavere priser. Arbeiderpartiet vil øke satsingen på skole og utdanning. Arbeiderpartiet vil være en garantist for sykelønnsordninga. Arbeiderpartiet vil øke satsingen på gode helsetilbud og eldreomsorg.
Men for hver krone som bevilges i skattelette for de rikeste blir det mindre penger å bruke på velferdsgoder. Derfor vil det være spesielt kvinner som vil merke det dersom høyrepartiene får flertall for sin politikk med skattelette.
