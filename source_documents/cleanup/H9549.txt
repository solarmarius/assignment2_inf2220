
NSR
Valgkrets12, sørsame-området
Norske Samers Riksforbund er en samisk organisasjon som driver aktiv kultur-, samfunns- og opplysningsarbeid gjennom sine lokallag og stiller til valg til Sametinget. NSR samler samer fra alle næringer og interessegrupper til arbeid for samenes felles beste gjennom Sametinget.
Ved og gi din stemme til NSR
-støtter du Aili Keskitalo som den første kvinnelige president på Sametinget.
- og at samene selv fortsatt sikres retten til å forvalte sin fortid, sin nåtid og sin fremtid.
Sametingsvalget 2005-2009
NSR er en garanti for en selvstendig samisk politikk.
Sørsameområdet (valgkrets 12) omfatter et stort geografisk område fra Rana, Rødøy kommuner og sørover i Nordland, hele Nord-Trøndelag, og Sør-Trøndelag og Engerdal kommune i Hedmark.
Om Norske Samers Riksforbund (NSR)
Norske Samers Riksforbund er en samisk organisasjon som driver aktiv kultur- samfunns- og opplysningsarbeid gjennom sine lokallag og stiller til valg til Sameting. NSR samler samer fra alle næringer og interessegrupper til arbeid for samenes beste gjennom Sametinget.
NSR tror på en desentralisert modell for Sametinget, hvor tilstedeværelse i lokalsamfunnet og tilgjengeligheten via moderne kommunikasjonsteknologi som utfyller hverandre. NSR har hatt lederskapet i Sametinget siden etableringen. NSR sin presidentkandidat for perioden 2005 - 2009 er Aili Keskitalo, Kautokeino
For Sørsameområdet vil NSR arbeide for:
At det settes i gang tiltak som sikrer det sørsamiske språket for kommende generasjoner. NSR vil arbeide for ar det igangsettes et opplæringsprogram for alle aldersgrupper fra barnehage, grunnskole, videregående skoler og høyere utdanning. I tillegg må det en sterkere satsing på voksenopplæring innen sørsamisk språk.
NSR vil arbeide for at det etableres språksentre i alle tre regionene. Det innføres stipendordninger for de som vil studere sørsamisk. Nettverksbygging mellom kompetansemiljøene, å prioritere utvikling av sørsamiske lærermidler. En styrking av kompetansen i sørsamisk hos forvaltningsmyndigheten. Det må opprettes en stilling for oversetting til samisk.
For og lykkes er det nødvendig å få styrket og utviklet sameskolene i Hattfjelldal og Snåsa, å sikre en faglig, økonomisk utvikling ved Brekken og Elgå oppvekstsenter. Språksenteret på Røros vil være en viktig aktør i denne sammenheng.
Det er viktig og styrke og utvikle Sijte Jarnge og Saemien Sijte slik at de kan fylle sin rolle i utviklingen av det sørsamiske samfunnet. Nettverksbygging mellom kompetansemiljøene på tvers av fagmiljøene og riksgrensen er viktig, for å få utnyttet ressursene til det beste for det sørsamiske folket.
En videreføring av prosjektet samisk ved heimeskolene
For NSR er samers rett til å lære å utvikle sitt morsmål viktig.
NSR vil arbeide for:
· Det etableres språksentre i alle tre regionene
· Det igangsettes ekstraordinære tiltak for å styrke og utvikle sørsamisk på alle plan.
· Det innføres stipendordning for de som vil studere sørsamisk
· Styrke og utvikle studietilbudet ved Høyskolen i Nord-Trøndelag
Språk:
NSR vil arbeide for:
· Arbeide for nettverksbygging mellom kompetansemiljøene
· Styrke de sørsamiske kompetansemiljøene
· Prioritere sørsamiske læremidler
· Styrke kompetansen i sørsamisk hos forvaltningsmyndighetene
· En videreføring av prosjektet samisk ved heimeskolene
· Opprette en stilling for oversetting til samisk/norsk
SKOLE OG OPPLÆRING
Vi samer har en grunnleggende rett til og et selvstendig ansvar for å utvikle og formidle kunnskap om oss selv og våre omgivelser. Vi skal forene tradisjonell kunnskap med vitenskapelig kunnskap for å utvikle det samiske samfunnet. NSR vil arbeide for at nye reformer i opplæringssystemet tar utgangspunkt i den samiske elevens og det samiske samfunnets behov, og at det utvikles en helhetlig opplæringspolitikk.
NSR mener også at skolens og barnehagenes fysiske miljøer må tilfredsstille planverkets krav. Alle samiske barn skal ha noe samisk å forholde seg til- uansett hvor i landet de bor. Skolefritidsordningen er en integrert del av opplæringstilbudet, og skal også ha et innhold for samiske barn.
Samiske barn, unge og voksne med særskilte behov må sikres et tilpasset opplæringstilbud. Den nye opplæringsloven legger opp til livslang læring. Dette må gjenspeiles gjennom hele det samiske opplæringssystemet. Alle elever på videregående skoler skal få undervisning om samiske forhold. Samiske elever har rett til undervisning i samiske emner.
Mange samer er blitt fratatt muligheten til formell utdanning gjennom dårlige tilpassede tilbud for samer helt opp til vår tid. Voksenopplæring er et viktig tiltak for å høyne livskvalitet og å gi forbedrede muligheter til arbeidsmarkede.
Det må bli tilrettelagt for undervisning ved hjelp av informasjons og kommunikasjonsteknologi (IKT)
Barnehage
NSR vil arbeide for:
· Samisktalende barn må få rett til barnehagetilbud på sitt morsmål
· Samiske barn som ikke behersker samisk får rett til et tilpasset samisk-språklig barnehagetilbud
· Samisk barnehageplan virkeliggjøres
· Kommunale myndigheter bidrar med økte driftsmidler
· Stimulere til at det utdannes flere samiske førskolelærere med kompetanse i sørsamisk
Grunnskole
NSR vil arbeide for:
Opplæringslovens prinsipper om at alle samer, uansett bosted, skal ha rett til undervisning i samisk virkeliggjøres
· Det skal gies opplæring i samisk språk, historie, kulturforståelse og duodji på skoler med samiske elever
· Retten til undervisning i andre fag på samisk gjennomføres, slik at elever med samisk som andrespråk får styrket muligheter til full tospråklighet
Videregående skole
NSR vil arbeide for:
· Det videregående opplæringstilbudet må styrkes i det sørsamiske området
· Det utvikles egne sørsamiske lærerplaner for å sikre et helhetlig 13- årig opplæring
· Fagopplæringstilbudet i reindrift, duodji og naturbruk styrkes og utvikles
· Stipendordningen for elever med samisk i fagkretsen styrkes
· Sørsamisk som første eller andre språk i fagkretsen skal gi ekstrapoeng ved opptak til høyere utdanning
Voksenopplæring
NSR vil arbeide for:
· Det utarbeides en egen samisk voksenopplæringsplan, som omfatter kartlegging av behov, ansvar og fordeling innen voksenopplæring for samer
· Det etableres et nettverk for aktører i samisk voksenopplæring
· Voksne samers rett til samiskopplæring sikres gjennom lovverk og finansierings- ordninger
· Kommuner med samisk befolkning settes økonomisk i stand til å oppfylle sine lovpålagte forpliktelser i forhold til voksenopplæring
Høyere utdanning og forskning
NSR vil arbeide for:
· Det opprettes et samisk forskningsråd i tilknytning til det allsamiske samarbeidet
· Det må stimuleres til grenseoverskridende samarbeid mellom forskningsinstitusjoner som har samisk forskning som ansvarsområde
· Samisk høgskole får reelle muligheter til å utvikle seg til en vitenskapelig høgskole og et samisk universitet
· Samisk høgskole og høgskolen i Nord-Trøndelag får muligheter til å utvikle reelt samarbeid i forhold til utdanning av lærere i sørsamisk område
· Flerkulturell og tospråkelighetspedagogikk blir obligatorisk ved lærerutdanningene
Lærermidler
NSR vil arbeide for:
· Det utvikles varierte læremidler for det sørsamiske området og for elever med andre språk
· Sørsamiske lærere og andre med kompetanse skal ha bedre muligheter til å arbeide med læremiddelutvikling
· Generelle samiske lærebøker skal sette fokus på de mindre samiske språkområder
· Det samiske innholdet i de nasjonale læreplanene økes og lærebøkene kvalitetssikres
· Det må utvikles et sterkere samarbeid på tvers av landegrensene i det sørsamiske området
Rettigheter:
Norges Høyesterett har slått fast i Selbu dommen at reindriften har opparbeidet seg rettigheter fra gammelt av.
Dette er en viktig prinsipiell avgjørelse som sikrer den sørsamiske reindriften sine rettigheter innen dagens reindriftsområder. NSR vil arbeide for at sørsamiske reindriftsrettigheter blir ivaretatt og akseptert hos forvaltningsmyndigheten og av myndighetene generelt. Reindriften er bærebjelken i det sørsamiske samfunnet, og det må settes inn tiltak som sikrer og utvikler reindriften på sørsamenes premisser.
Svartskogdommen i Kåfjord slår fast at samene har rettigheter til sine områder. Dette er et historisk gjennombrudd for den linjen NSR har arbeidet for siden 1968. NSR vil fortsette å kjempe for samenes rettigheter på alle plan. Norge som stat er etablert på territoriet til to folk - samer og nordmenn - og dette faktum skal avspeiles i lovverk og forvaltning.
NSR vil arbeide for:
· At samerettsutvalget utreder og legger fram forslag til sikring av reindriftssamiske og samiske rettigheter i områdene sør for Finnmark.
· Å sikre rettsgrunnlaget for reindriften tuftet på opparbeidete rettigheter fra gammelt av
· At reindriftssamenes og samenes rett til jakt og fiske anerkjennes
· At reindriftsamiske og samiske rettsoppfatning og sedvaner blir ivaretatt i Norsk lovgivning og forvaltning.
· ILO konvensjonen blir innkorporert i norsk lov.
NÆRINGER
NSR vil arbeide for:
· Sørsamiske rettigheter blir ivaretatt og akseptert av forvaltningsmyndigheten og av myndighetene generelt
· Tiltak som sikrer og utvikler den sørsamiske reindriften for kommende generasjoner
· At verdiskapningen i reindriften økes, og tradisjonelle og andre samfunnsmessige sider ivaretaes og utvikles
· Nødvendige tiltak for å redusere tapene forårsaket av rovdyr iverksettes
· Bestanden av rovdyr tilpasses og at det etableres erstatningsordninger som dekker reelle tap, og som er tilpasset den enkelte næring
· En arealforvaltning som ivaretar reindriftens behov
· Arbeide for at nye vinterbeiteområder taes i bruk som kompenasjon for tapte arealer
· Revisjon av reindriftsloven og spesielt reindriftens erstatningsansvar
Duodji
NSR vil arbeide for:
· Å tilrettelegge for duodji- produkter skal kunne selges på et større marked
· At det opplærings- og utdanningstilbudet styrkes på grunnskole-, videregående skole- og høgskole
· At opplæring sikres gjennom styrking av fag-, svenne- og mesterbrevordningen
· Egen næringsavtale for duodji og andre næringer.
Bruk og vern.
NSR vil arbeide for:
· At etablering av nasjonalparker og verneområder ikke skal være til hinder for samisk nærings- og kulturutøvelse
· At reindriftens bruk av området skal legges til grunn for forvaltningsplanen der dette innføres
· At motorisert ferdsel er tillatt ved utøvelse av reindrift
· At det tillates bygg og anlegg som er nødvendig i reindriften
KULTUR
Arkiv, bibliotek og museer forvalter det kollektive minnet gjennom å sikre, bevare og formidle informasjon om samiske forhold. Det er viktig og styrke og utvikle Sijte Jarnge slik at de kan utøve sin rolle i det Sørsamiske samfunnet. Saemien Sijte er en nasjonalt sørsamisk museum. For at de skal kunne ivareta sin rolle ovenfor det sørsamiske samfunnet, og i forhold til Rørosmuset og andre institusjoner både på norsk og svensk side, er det nødvendig med en fysisk utvidelse av bygningsmassen, og tilføring av økonomiske ressurser.
NSR vil arbeide for:
· Utvikle og styrke samisk arkiv ved Sijte Jarnge
· Utvikle og styrke Saemien Sijte
· Utvikle og styrke den sørsamiske bokbussen
· Arbeide for fast bevilgning til det sørsamiske teateret
· Arbeide for økte bevilgninger til sørsamiske festivaler og kulturarrangementer
· Styrke og utvikle samarbeidet mellom Samiske og Norske institusjoner
Litteratur
NSR vil arbeide for:
· gi samiske forfattere beder muligheter til å jobbe med litteratur
· bedre den økonomiske situasjonen for forlagene
· bedre markedsføringen av sørsamiske bøker og tidsskrifter
· arbeide for og opprette et sørsamisk forlag
Utvikling av samisk media har både en demokratisk og en språkpolitisk dimensjon. Grunnlovens § 110a legger til grunn at den samiske kulturen er en egen kultur likestilt med den norske, og at den samiske kulturen derfor har krav på den samme beskyttelse og utviklingsmulighet som den norske. Det er helt avgjørende at det sørsamiske språket blir synliggjort gjennom offentlige media. NRK sameradio må prioritere sørsamisk sendinger i radio og TV. I tillegg må det ansettes flere medarbeidere. Utgivelse av sørsamisk avis hver uke vil bidra til å heve statusen for det sørsamiske språket.
Film Tv og media
NSR vil arbeide for:
· arbeide for daglige Tv og radiosendinger på sørsamisk
· arbeide for at sørsamiske barn og unge skal ha tilbud om sendinger tilpasset ulike aldersgrupper
· Sørsamisk dubbing av filmer, særlig for barn og unge
· Arbeide for å realisere sørsamisk avis hver uke
· Arbeide for økt bemanning ved NRK sameradioen
· Det opprettes finansieringsordninger som sikrer sørsamisk språkbruk i media
· Det opprettes et samisk mediafond som sikrer utviklingsmulighetene for sørsamisk mediavirksomhet
HELSE OG SOSIALE TILTAK
Helsetjenesten og sosiale tiltak må tilpasses samiske brukeres behov gjennom hele sitt livsløp. Samer har rett til å bli forstått, både språklig og kulturelt, når de oppsøker institusjoner innen helse- og sosialvesenet i alle livsfaser.
NSR vil satse på å videreutvikle de samiske spesialisthelsetjenestene. Disse bør utvikles til nasjonalt samisk kompetansesenter som kan yte kliniske tjenester, veiledning og undervisning på landsbasis. Det skal også gi økt lokal tilgjengelighet på samiske spesialtjenester gjennom for eksempel ambulering og telemedisin. I tillegg må helseinstitusjonene med samiske brukere øke sin samiske kompetanse.
NSR vil arbeide for:
· At det sikres fagpersonell som kan ivareta samiske brukere, til Barne- og Ungdomspsykiatri, Voksenpsykiatri og Helsestasjoner
· at det sikres en eldreomsorg der samiske brukerne føler seg hjemme.
BYSAMISK PROGRAM
Flere og flere samer bosetter seg eller vokser opp i byer og større tettsteder. Det er viktig å gi samene i byene og større tettsteder et samisk livsgrunnlag, både kulturelt og yrkesmessig. Særlig viktig er det å legge til rette for at samiske barn, unge og eldre får leve og bo under forhold hvor deres samiske bakgrunn blir vektlagt. Det er viktig og skape fysiske møtesteder, og utvikle velferds- og utdanningstilbud for barn, unge og eldre
NSR driver sin politikk på et selvstendig samisk grunnlag. Ved å gi din stemme til NSR, støtter du at Aili Keskitalo blir første kvinnelige president på Sametinget. NSR er et alternativ for alle samer, og ved å gi NSR din stemme vil du bidra til at samene selv fortsatt sikres retten til å forvalte sin fortid, sin nåtid og sin fremtid.
