
mandag 8. januar 2001 15:25:12
Venstres sentralstyre:
Konjunkturavgiften må revurderes
Venstres sentralstyre mener at innføring og gjennomføring av den nye konjunkturavgiften på næringsbygg må revurderes med sikte på avvikling.
Budsjettforliket mellom Arbeiderpartiet og Venstre, KrF og Sp fant som kjent sted i midten av november. Opplysninger som har kommet fram de siste to måneder viser imidlertid at konjunkturavgiften kan få utilsiktede virkninger og i verste fall føre til økt arbeidsledighet innen byggebransjen.
Venstre mener at bortfallet av investeringsavgift etter 31.12.2001, slik det er vedtatt av Stortinget, i seg selv virker konjunkturdempende og at øvrige tiltak derfor ikke synes nødvendig.
Venstres sentralstyre mener at bortfallet av konjunkturavgift ikke trenger å kompensere med nye avgifer da den planlagte avgiften ikke gir inntekter i statsbudsjettet for 2001.
Oslo, 08.01.2001 kl. 15:30.
