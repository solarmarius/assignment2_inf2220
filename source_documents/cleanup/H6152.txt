
20.09.02
Venstre
Unge Venstre inviterer til åpent seminar om norsk USA-politikk:
Alliert i en ny tid
­ Menneskerettigheter vs. Den Store Terror ­
"Den som gir opp vesentlig frihet for å vinne litt midlertidig sikkerhet, fortjener verken sin frihet eller sin sikkerhet." Benjamin Franklin.
Norsk utenrikspolitikk har som uttrykt målsetning å være et foregangsland når det gjelder beskyttelse av menneskerettighetene, uavhengig av hvor brudd på disse finner sted. Samtidig synes det som om det offisielle Norge synker inn i taushet når USA, "den viktigste enkeltaktør Norge forholder seg til i det internasjonale samfunn", ikke forholder seg til internasjonale spilleregler. Man kan få intrykk av at frykten for terror veier tyngre enn respekten for menneskerettigheter og folkeretten. Men er det ikke nettopp i slike situasjoner disse prinsippene er mest viktige? ...eller har vi misforstått den politikken som føres?
Møt opp på Blå (Brennerivn. 9 C) fredag 27. september for å høre kritikk og forsvar av Norges USA-politikk, fremført av de som kjenner den best.
PROGRAM:
12.30
Monica Tjelmeland, leder i Unge Venstre, ønsker velkommen.
12.45
Anne Marit Austbø, Den Norske Helsingforskomiteen:
Menneskerettighetenes vilkår etter 11. september
Pause
14.00
Utenriksminister Jan Petersen:
Dagens USA-politikk
Pause
15.00
Debatt: Alliert i en ny tid
Panel: Jan Petersen Utenriksminister
Trine Skei Grande Parlamentarisk leder, Venstre
Jay Bruns Deputy Chief of Mission, USAs ambassade
Petter Eide Amnesty International Norge
Stein Tønnesson Fredsforskningsinstituttet PRIO
Sten Inge Jørgensen Morgenbladet
Debatten avsluttes kl. 16.30
Eventuelle spørsmål kan rettes til Unge Venstres leder, Monica Tjelmeland
