
Stortinget, 15. mai, 2000
FREMSKRITTSPARTIETS
STORTINGSGRUPPE
fra Stortingsrepresentant Ursula Evje (FrP) Skolepolitisk talsmann
Arbeiderpartiets reviderte budsjett:
Voksne får ikke grunnskole !
- Det er beklagelig at Regjeringen velger å ikke følge opp stortingsvedtaket om at alle som ikke har grunnskole skal ha krav på å få dette, sier stortingsrepresentant Ursula Evje (FrP).
- Skal en kunne fungere i Norge er det viktig at en behersker en del grunnleggende kunnskaper som å lese og skrive. Da er det svært beklagelig at regjeringen ikke følger opp stortingets klare vedtak om at alle som ikke har fullverdig grunnskole etter loven skal kunne kreve dette, sier Ursula Evje. - Særlig underlig blir dette når en fra regjeringens side skal gi alle lovfestet rett til videregående utdanning. En situasjon der du har krav på videregående utdanning, men ikke grunnskoleutdanning er absurd påpeker Ursula Evje.
- Når kommuneøkonomien blir strammet inn med over 1 milliard, skal en ha store sko for å kunne gå på vannet, sier Ursula Evje. - Det vil ikke være mulig for kommunene å gi dette tilbudet til 100.000 voksne mennesker.
