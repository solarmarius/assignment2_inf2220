
Onsdag 21. oktober 1992
Aud-Inger Aure (KrF) om forsikringspremier:
DEPARTEMENTET MÅ SE PÅ ULIKHETENE
-Politiske rammer og begrensninger i frihet er aksepterte styringsredskaper i vårt politiske system. Jeg vil derfor utfordre departementet til å treffe konkrete tiltak for å redusere friheten forsikringsselskapene har til å fastsette premier på yrkesskade-forsikringer. Jeg kjenner til eksempler på premieforskjeller på 550 prosent innen samme risikogruppe. Det sa stortingsrepresentant Aud-Inger Aure (KrF, Møre og Romsdal) i Stortingets spørretime onsdag.
Aud-Inger Aure viste til at det er småbedriftene som får de høyeste premiene, og ba finansminister Sigbjørn Johnsen svare på hvordan så store variasjoner i premier samsvarer med regjeringens målsetting om å prioritere små og mellomstore bedrifter, og hva slags tiltak han kunne tenke seg å vurdere for å rette opp dette.
Finansministeren lovte at departementet ville ha forholdene i forsikringsmarkedet til løpende vurdering, og vurdere tiltak som kan bidra til å bedre kundenes valgmuligheter dersom konkurransen mellom de som tilbyr yrkesskadeforsikringer ikke er tilfreds-stillende. I første omgang trodde statståden at prisinformasjon ville være et viktig virkemiddel, men så ikke bort fra at skarpere lut kunne bli aktuelt.
-Jeg må imidlertid minne om at ulike departement forvalter ulike lover, la han til, noe som fikk Aud-Inger Aure til å oppfordre finansdepartementet til å ta koordinerings-ansvaret i en slik prosess.
