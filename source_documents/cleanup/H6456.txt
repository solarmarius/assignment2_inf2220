
09.12.02
Jorunn Ringstad (Sp)
Samferdselsbudsjettet vedtatt i dag: Satsing på samferdsel er lønnsamt
Stortingsfleirtalet avgjorde i dag at samferdselsbudsjettet blir styrkja med 160 mill. kroner til riksveginvesteringar. Dette er på langt nær nok til å ta att etterslepet i forhold til Nasjonal transportplan. Senterpartiet foreslo under budsjettbehandlinga å auke innsatsen innan samferdsel med 1 milliard.
-For å få til ei sterkt nødvendig satsing på samferdsel meiner vi at det er riktig å bruke oljepengar. Det er forsvarleg til tiltak som lettar sentraliseringspresset, som set ledige i arbeid og som fjernar flaskehalsar og ulykkesfare og gjev næringslivet billegare transport, seier Jorunn Ringstad.
Det er eit skrikande behov for å få gjort noko med vegstandarden mange stader. Senterpartiet foreslo å auke løyvinga til riksveginvesteringar med 470 mill. kroner og å auke løyvinga til rassikring av farlege vegar med 250 mill. kroner. 100 millionar av midlane var avsett til gang- og sykkelvegar. Senterpartiet meiner at auka vegløyvingar bør fordelast på fylka og kunne disponerast ut frå dei prioriteringane fylkeskommunen har gjort.
Stamvegnettet vart i dag utvida med 1143 km. -Det er vel og bra, men det har lite å seie for utbetring av vegane så lenge det ikkje følgjer ekstra midlar med utvidinga av stamvegnettet, konstaterer Jorunn Ringstad.
I Senterpartiets satsing på samferdsel inngår det også 150 mill. kroner til investeringar i toglina, 45 mill. kroner til auka studentrabatt, 30 mill kroner til kollektivtrafikk i Oslo og Akershus, 50 mil. kroner til infrastruktur langs kysten og 50 mill. kroner til ferjedrift.
{{ Likelydende tekster pluss følgende tillegg for lokalaviser: }}
For Oppland inneber Senterpartiet sitt forslag 25 millionar kroner ekstra til riksveginvesteringar.
For Hedmark inneber Senterpartiet sitt forslag 25 millionar kroner ekstra til riksveginvesteringar.
For Buskerud inneber Senterpartiet sitt forslag 25 millionar kroner ekstra til riksveginvesteringar.
For Telemark inneber Senterpartiet sitt forslag 25 millionar kroner ekstra til riksveginvesteringar.
For Østfold inneber Senterpartiet sitt forslag 20 millionar kroner ekstra til riksveginvesteringar.
For kvart av fylka Aust-Agder og Vest-Agder inneber Senterpartiet sitt forslag 20 millionar kroner ekstra til riksveginvesteringar.
