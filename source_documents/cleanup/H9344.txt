
Stortinget, 24. juni 2005
Trine Skei Grande, parlamentarisk leder i Venstre
- La folk få feire hva de vil Hagen!
Trine Skei Grande reagerer på Hagens utspill i den kristne ukeavisen Magazinet, der han angriper de homofiles feiring i Oslo denne helgen, Europride. - Hagen har ikke noe med å blande seg bort i andre folks feiringer. Dette er grunnleggende illiberalt og viser Carl I's mangel på toleranse, sier Trine Skei Grande (Venstre).
Skei Grande mener Hagens sammenligning med at man aldri feirer at man er heterofil bli søkt. - Vi heterofile har i alle år feiret bryllup, mens de homofile i mange år har blitt nektet å feire den kanskje største begivenheten i et parforhold.
