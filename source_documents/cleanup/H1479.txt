
Dato: 6. april 2000
FREMSKRITTSPARTIETS
STORTINGSGRUPPE
Fra stortingsrepresentant John I. Alvheim (FrP)
FARSEN OM RIKSHOSPITALET FORTSETTER!
I dag kan Aftenposten igjen meddele at det er forsinkelser i ferdigstillelsen av deler av Rikshospitalet. 4 avdelinger må flytte til uferdige lokaler, med det resultat at ytterligere 2000 pasienter ikke vil bli behandlet i år. Til sammen blir nå 8000 pasienter berørt av byggerotet i forbindelse med Rikshospitalets nye lokaliteter på Gaustad.
- På vegne av de 8000 pasientene som nå må vente enda lenger på den behandlingen de skal ha er jeg temmelig frustrert over at det nå enda en gang skal komme slike meldinger fra styret ved Rikshospitalet, sier Fremskrittspartiets helsepolitiske talsmann, John I. Alvheim.
- Hele prosjektet har vist seg å bli en såpeopera som er en skam for Norge. Norske pasienter lever i en meget uviss situasjon og vet lite eller ingenting om når eller om de kan få behandling for sin lidelse. Når vi på toppen av et fra før dårlig organisert og finansiert helsevesen  der tjenestene er sterkt rasjonert  må oppleve den typen farse som Rikshospitalet er blitt, bidrar det ikke til å styrke tilliten til norsk helsevesen, sier Alvheim.
- Jeg er sikker på at Rikshospitalet blir et førsteklasses sykehus når det en gang ferdigstilles. Jeg håper imidlertid at de høringer som har foregått i Stortinget og de undersøkelser som ellers er foretatt, fører til at ansvaret blir plassert, slik at vi kan unngå denne typen tabber i fremtiden, avslutter Alvheim.
