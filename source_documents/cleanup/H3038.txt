
Onsdag 15. april 1998
NY INFORMASJONSSJEF I KRISTELIG FOLKEPARTI
Sentralstyret i Kristelig Folkeparti har ansatt Elin K. Kleven (36) fra Rykkinn i det ledige vikariatet som informasjonssjef i partiet. Elin Kleven begynner i den nye stillingen 1. juli.
Elin Kleven er cand. mag. med fagene sosialantropologi, kristendom og historie. Hun har arbeidet som informasjonskonsulent i Manpower AS, Bankenes Betalingssentral AS og Norges Bondelag. Hun har også vært journalist i avisen Fosna Folket, og har arbeidet i skolen. For tiden er hun informasjonskonsulent i TINE Norske Meierier.
