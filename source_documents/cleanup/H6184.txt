
01.10.2002
Finanspolitisk talsmann Ingebrigt S. Sørfønn:, KrF
Fjerning av investeringsavgifta: Billigare og enklare kvardag for bedriftene
-I dag (01.10.02) blir investeringsavgifta avvikla. Det gjer at ei avgift for næringslivet på heile 6 milliarder kroner på årsbasis blir fjerna. Dette vil vere med på å trygge og skape nye arbeidsplasser. I tillegg vil dette gjere regelverket enklare og såleis frigjere menneskelege ressursar både hjå bedriftene og i den offentlege administrasjonen. Dette er såleis ein svært viktig dag for næringslivet sier finanspolitisk talsmann i KrF Ingebrigt S. Sørfonn.
I samband med handsaminga av statsbudsjettet for 2002 blei investeringsavgifta vedtatt avvikla frå 1. oktober. Då hadde denne »mellombelse» avgifta eksistert i 32 år. Fleire unntak gjennom åra har uthola avgifta og gjort regelverket uoversiktleg både for dei næringsdrivande og avgiftsstyresmaktene. Avgiftssatsen var den fyrste tida på 13 prosent, men har frå 1. november 1989 vore 7 prosent.
- Når avgifta no fell bort vil det også medverka godt til modernisering og forenkling, sier Sørfonn. Han nemner blant anna at Finansdepartementet vil oppheve 12 føreskrifter straks, og 12 andre vil bli vesentleg forenkla. I tillegg fjerner Skattedirektoratet 3 føreskrifter. Videre vil det bli gjort endringar i fleire føreskrifter og i enkelte lover. -I tillegg til sjølve avgiftsletten på 6 milliarder dette vil gi næringslivet, vil det også føre til en mykje enklare kvardag som vil spare næringslivet for store ressurser avslutter finanspolitisk talsmann for KrF.
