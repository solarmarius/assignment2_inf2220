
18. januar 2002
Energi- og miljøkomiteen til England og Sellafield:
Fra leder av Energi- og miljøkomiteen Bror Yngve Rahm
Krever at britene nå aksepterer lagring
- Det er et positivt signal at Sellafield nå søker britiske myndigheter om å teste ut lagring av atomavfallet på land. Dette tyder på at det sterke norske presset nå begynner å gi resulateter. Når Energi- og miljøkomiteen nå skal møte den britiske miljøvernminisrenen kommet dette til å bli et hovedkrav fra min side, sier KrFs miljøpolitiske talsmann Bror Yngve Rahm.
Komiteen skal møte den britiske miljøvernministeren til et times langt møte førstkommende tirsdag. Det vil da bli krevd at britiske myndigheter nå godkjenner Sellafield sin søknad om å teste ut lagring på land.
-Ved vår reise kan vi som fagkomite bidra til å legge ytterligere press på de britiske myndigheter gjennom å klargjøre synspunktene fra et parlamentarisk ståsted. Vi krever handling fra britene. Jo mer press vi kan utøve, desto større er sannsynligheten for at britene tar ansvar for utslippene sine fra Sellafield, sier Rahm.
-Komiteen besøker England og Sellafieldanleggene for å få en direkte oppdatering av de faktiske forhold om hva som nå skjer i saken. Vi ønsker å få innspill både fra britisk og irsk side. I tillegg skal vi møte kritiske røster til de engelske myndigheteten planer, pressgrupper som jobber mot utslippene fra anlegget, sier Rahm.
