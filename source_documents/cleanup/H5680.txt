
17.03.2002
Senterungdommen
La Jaffa-appelsinene råtne i butikken
Landsstyret i Senterungdommen vil i solidaritet med det palestinske folk oppfordre folk til å la være å kjøpe de israelsk produserte Jaffa-appelsinene til årets påsketur. Ved å la Jaffa-appelsinene råtne kan folk vise sin motstand mot Israels ulovlige okkupasjon og brutale krigføring i Palestina.
Senterungdommen mener Norge må ta initiativ til en internasjonal handelsboikott mot Israel. En slik boikott må vare inntil Israel har innfridd FN sikkerhetsråds resolusjoner om tilbaketrekking fra okkupasjonen av Gaza, Vestbredden og Øst Jerusalem, samt aksepterer palestinernes rett til en palestinnsk stat og de palestinske flyktningenes rett til å vende hjem. Det er nå på tide at verdenssamfunnet setter makt bak sine krav og viser at Israels systematiske brudd på menneskerettigheter er uakseptable, slik en blant annet gjorde overfor apartheid i Sør-Amerika.
