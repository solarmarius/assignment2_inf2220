
12.9.2003
SP
Hydros arbeidsplasser i Høyanger, Årdal og på Karmøy
Parlamentarisk leder i Senterpartiet, Marit Arnstad, vil ta initiativ for å samle de parlamentariske lederne på Stortinget for å drøfte hvordan Stortinget kan bidra til å videreføre og modernisere Norsk Hydros virksomhet i Høyanger, Årdal og på Karmøy. -Disse arbeidsplassene er av stor betydning både for norsk eksportindustri og for de berørte lokalsamfunn. En utfasing og avvikling av denne virksomheten vil ha stor negativ betydning, sier Arnstad.
Det er et aktivt samarbeid lokalt mellom partiene for å finne en løsning på denne saken. -Partiene på Stortinget bør også ha felles interesse av å opprettholde disse arbeidsplassene, sier Arnstad. Hun vil ta initiativ til et møte så snart Stortinget er samlet i oktober.
