
7. mars 2002
Jorun Gulbrandsen, leder AKP
Om tvungen lønnsnemnd for sjukepleierne
Erna Solberg og regjeringa er farlig for pasientene!
AKP tar skarp
avstand fra kommunalminister Erna Solberg og regjeringas maktmisbruk overfor sjukepleierne med sitt vedtak om tvungen lønnsnemd.
Det er ikke sjukepleiernes streik som rammet pasientene og de framtidig sjuke. Det er den forrige og den nåværende regjeringa og NAVO som er de farlige, som setter liv og helse i fare og som forlenger mange pasienters lidelse. Sjukepleiernes streik kunne ført til bedre bekvinning og bemanning på sjukehusene, noe som nettopp hadde tjent befolkninga.
Vi oppfordrer fagforeninger, klubber og kvinneorganisasjoner om å vedta protester mot regjeringens bruk av tvungen lønnsnemd. Vi oppfordrer alle som støtter sjukepleiernes krav om å gi sympati og støtte! De har tatt belastninga med å gå ut i en streik, med kampvilje, entusiasme og alvor, og de er blitt stanset med tvang. Gi dem støtteerklæringer nå!
