
Mandag 27. oktober 1997
KrF FEIRER KJEMPEVALG
Lørdag 8. november inntar Kristelig Folkeparti Oslo Konserthus og arrangerer den største valgfesten i partiets historie. Konferansier Nils Tore Andersen får i oppgave å lede et meget variert kulturprogram denne kvelden.
Blant de som opptrer, vil man finne såvel sangerinnen Ingeborg Hungnes som klarinetisten (med mer) Simon Flem Devold. Statsminister, partileder og en rekke andre fremtredende KrF-ere vil være til stede. Det vil også komme en musikalsk overraskelse i løpet av festen.
Arrangørene håper på fullsatt konserthus og 800 deltakere.
Det er gratis entré til festen, men man må forhåndspåmelde seg, opplyser generalsekretær Inger Helene Venås.
