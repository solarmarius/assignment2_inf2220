
11.11.02
Vegard Martinsen, (DLF)
Korrupsjon - ikke i Norge vel?
"KrF-ere drev mest asylpress" forteller Nettavsien idag. "KrF-politikere var spesielt aktive for å få omgjort avslag. Og de var ikke så opptatt av om avgjørelsene var i tråd med regelverket, sier tidligere UDI-direktør Arild Kjerschow."
Et system hvor en byråkrat skal sitte og utdele løyver og tillatelser vil alltid bli korrupt, i den forstand at den personen som skal fatte avgjørelsen alltid vil kunne bli utsatt for press fra ulike hold (folk som ønsker et bestemt vedtak kan gi ham penger eller viktige folk kan i kraft av sitt navn øve påvrikning etc.)
Jeg sier at slike systemer alltid vil bli korrupete, og det er det jeg mener. I det eksempelet Nettavisen skriver om i dag er det de som av mange er regnet som de mest moralske av oss, KrF-politikere, som øver press for å få gjennomført beslutninger i samsvar med sine ønsker.
Det som vil løse alle problemer av denne typen er det som DLF ønsker: fri innvandring, og ingen statlig støtte spesielt til innvandrere.
Det som virkelig er umoralsk er å nekte folk å komme til Norge bare fordi de ter født et annet sted. Vi har all grunn til å nekte kriminelle å komme til Norge, men de fleste innvandrere som ønsker å komme hit, de kommer for å arbeide, og velkomne skal de være. Jo flere som arbeider i Norge, jo bedre får vi det alle sammen.
Det er egentlig dagens system, et system hvor "verdige" søkere allernådigst skal få tillatelse til opphold, som er umoralsk, og således vil dagens system fremme korrupsjon og snusk.
