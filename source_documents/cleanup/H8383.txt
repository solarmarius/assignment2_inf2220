
12.5.2004
Stortingsrepresentant Morten Lund, Senterpartiet:
REGJERINGEN VIL HA MINDRE KONKURRANSE MELLOM BANKENE!
-I Revidert nasjonalbudsjett foreslår Regjeringen å heve rettgebyret slik at prisen for å tinglyse en panteobligasjon øker fra 1850 til 2000 kroner. Dette er Senterpartiet sterkt uenig i, sier Senterpartiet finanspolitiske talsmann Morten Lund.
Senterpartiet har fremmet et privat forslag i Stortinget om å redusere tinglysningsgebyret slik at det kun dekker Statens kostnader. Staten har i dag en inntekt på 540 millioner kroner av denne virksomheten, mens kostnadene er begrenset til 80 millioner.
Det er særlig kunder med små lån som blir hindret i å bytte bank av høge tinglysningsgebyr. Det viser seg da også at rentedifferansen mellom bankene er størst for de mindre lån.
-Det blir nå spennende om flertallet på Stortinget vil følge Senterpartiets forslag til beste for forbrukerne, eller forslaget fra Foss til fordel for de største og dyreste bankene og en stappfull statskasse.
