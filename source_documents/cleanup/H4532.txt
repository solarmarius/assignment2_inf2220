
4. august 1997
Sentralstyret
Løft mindretallet
Vedtak i Arbeiderpartiets sentralstyre 4. august 1997
I Arbeiderpartiets langsiktige politiske arbeid ble det fra Landsstyremøtet i mai 1997 varslet tiltak for å omfordele fra de som har mest til de som har minst.
Landsstyret pekte på at det var viktig å bedre forholdene for de med lave inntekter/pensjoner og høye boutgifter, enslige forsørgere og uføre med barn under 18 år.
Arbeiderpartiet vil derfor fremme forslag om å:
· Øke bostøtten og at kommunale avgifter regnes inn i grunnlaget for bostøtte. Taket for bostøtte skal økes. For de det gjelder vil dette bety at de langt på veg får kompensert for kommunale avgifter.
· Øke overgangsstønaden til enslige forsørgere, og forsterke innsatsen for at de som vil kan få arbeid og utdanning. Støtte til barnetilsyn blir vesentlig forbedret, og det vil bli innført et ekstra småbarnstillegg.
Øke barnetillegget i folketrygden til personer som mottar uførepensjon, alderspensjon, rehabiliteringspenger eller attføringspenger - og som forsørger barn under 18. År.
