
NORSK REPUBLIKANSK ALLIANSE - NRA Republikanerne
Valgprogram 2005
Bevaring/gjenoppbygging av det norske forsvar
Vi vil bevare folkets nasjonalfølelse og forsvarsvilje.Vi vil bevare norsk forsvar med prioritet for vårt land, vår kultur og vår virksomhet. Alminnelig verneplikt for alle menn. Militær utdannelse og militært utstyr av topp kvalitet, uten stormaktenes store høykostanskaffelser.
Internasjonal virksomhet og ansvar
Vi erkjenner at vi er et lite land og vil begrense vår internasjonale politiske virksomhet til deltagelse og støtte gjennom FN - De Forente Nasjoner. Vi vil i og gjennom FN fremme redelighet og skværhet nasjonene i mellom, og vise respekt for de enkelte nasjoners tradisjoner, deres religion, arbeids- og livsstil, og støtte FN i å bevare fred på vår klode. Vi vil ikke medvirke til eller delta i blokkdannelser, og sier nei til EU. Vi vil ta avstand fra at enkeltnasjoner eller grupper iverksetter politiske, militære eller økonomiske aksjoner mot andre land, uten etter vedtak av og på vegne av FN. Vi vil ut fra ansvarlighet for vår egen langsiktige økonomi, yte støtte til vanskeligstilte land, med hjelp til selvhjelp. Dette vil vi også gjøre gjennom FN, samtidig som våre egne representanter med personlig ansvar høflighet og lavkost, følger opp tiltakene.
Forbedring og modernisering av demokratiet
I 2005 feirer vi 100-års jubileum for Norges selvstendighet. Det var en veldig kamp som førte hele landet, alle norske menn og kvinner sammen i arbeid og strid, om dette ene mål; Norges og folkets frihet. Går vi enda nesten 100 år tilbake til 1814, ble den norske grunnlov skapt, også det var en felles kamp, og begynnelsen på vår frigjøring, og framgang.
Demokratiet har utviklet seg, på godt og vont. Det skal sterk rygg til å bære gode tider heter det. Har det politiske system klart å "fordøye" rikdommen og fornye seg? Eller har politikerene mistet kontakten med det vanlige liv og arbeid? Vi spør: Er tilliten borte?
Vi drar ikke til felts mot dagens politikere. Men dagens politiske system, bringer politikken i vanry og misstillit. Vi vil bringe samlivet mellom folket og politikken inn i åpnere og bedre former, og medvirke til et sterkere og mer personlig og ansvarlig styre.
Folket selv skal personlig velge landets øverste statsleder. Statslederen velger selv sine regjeringsmedlemmer, som godkjennes av stortinget. - Stortinget velges av folket selv, men før stortingsvalget må de enkelte partier, grupper og personer som stiller til valg, gjennomføre et reelt åpent og fullgodt nominasjonsopplegg, innen sine partier og grupper. Åpnere valg.
Republikk for folkestyre og fremtiden
Som voksne borgere har vi alle medansvar. Hver og en av oss har en rolle å spille i det mektige drama som et valg av landets øverste politiske ledere er. Disse skal tross alt forvalte milliarder og prege vår kultur og fremtidige utvikling. - Vi må vite forskjell på rett og urett. Vi må ha klart for oss hvem vi holder med og nærer tillit til, og som vi ser vil stå fram å ta personlig ansvar. - Skulle ikke vi og hele Norge makte å stille og velge vel så djerve statsledere og idealister, som det man finner i et gammelt arvelig og tilfeldig sammensatt monarki.
Det 21. Århundre - Hvor går vi? Forbedring/ modernisering av demokratiet
Den overordnede styringen av Norge, har i de senere år kommet ut av kontroll med en stadig økende maktkonsentrasjon til det politiske styre og et fåtall gigantstore økonomiske grupperinger. Disse har i økende grad basert seg på kortsiktige løsninger, og også på forskjellig vis styrket sin personlige økonomi.
Er det dette vi ønsker? Kan dette forandres og forbedres? Ønsker vi en ansvarlig, langsiktig politikk og en nasjon uten en privilegert overklasse?
Vi foreslår en forandring i vårt politiske system. Vi foreslår å splitte styringsmakten.Vi foreslår at vi velgere hvert 4. År skal velge både:
- den utøvende statssjef (som selv velger sin regjering)
- og storting som i dag
Det vil si at folket/velgerne selv bestemmer
- hvem som skal ha den utøvende makt i 4 år
- hvem som skal sitte på stortinget og ha den lovgivende og bevilgende makt i 4 år
Vi foreslår med andre ord, at vi skal se på styreformen republikk
Vil du si JA, så gi oss en stemme ved høstens valg
