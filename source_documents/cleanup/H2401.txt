
Laurdag 5. mars 1994
KrF-nestleiar Valgerd Svarstad Haugland:
NO MÅ NEI-PARTIA SAMLA KREFTENE SINE
-No går kampen mot norsk EU-medlemskap inn i ei avgjerande fase. Då er det viktig at alle nei-partia og resten av nei-rørsla samlar kreftene sine i ein samordna kamp for å vinna nei-fleirtal ved den folkeavstmninga som truleg kjem seinhaustes. Det sa nestleiar i Kristeleg Folkeparti, stortingsrepresentant Valgerd Svarstad Haugland då ho held foredrag på årsmøtet til Sogn og Fjordane KrF i Jølster laurdag.
Valgerd Svarstad Haugland meinte avtalen om landbruksdelen var klart verre enn venta. Elles ser mykje ut til å verta omlag slik på førehand rekna med. Dei fleste spørsmåla ein forhandlar om gjeld overgangsordningar for å dempe omstillingsproblema som fylgjes av EU-medlemskap.
-Dei viktigaste sidene ved eit EU-medlemskap er ikkje, og har ikkje vore, tema ved forhandlingane. Det gjeld unionsplanane. EU sine planar for ein økonomisk og monetær union må vi berre ta slik som dei er ut frå Maastricht-avtalen, sa ho.
-KrF kjem til å tilrå at folk røystar nei til norsk EU-medlemskap ved folkeavrøystinga. Resultatet av forhandlingaene om innmeldingsvilkåra har bekrefta at KrF har tatt eit fornuftig standpunkt. Nye søkjarland kan ikkje venta at dei skal snu opp-ned på EU-systemet.
Vi må likevel fylgja godt med i kva som skjer i forhandlingane. Om så skulle skje at det vert eit fleirtal for norsk EU-medlemskap ved folkeavrøystinga, er det i alle sine interesser at medlemsvilkåra vert så gode som mogeleg, sa Valgerd Svarstad Haugland på årsmøtet i Sogn og Fjordane KrF.
