
28.03.03
Marit Arnstad, parlamentarisk leder Senterpartiet
Norge trenger en aktiv næringspolitikk nå !!
Regjeringa viser nok en gang at den er for passiv i næringspolitikken, sier Marit Arnstad i en kommentar til virkemiddelmeldinga som ble lagt frem i dag.
Vi må nå ta et oppgjør med næringsnøytraliteten og begynne å arbeide for en målretta næringspolitikk som satsar på de områdene hvor vi i Noreg kan bli best. De landa som har lykkes i kunnskapssamfunnet har valgt en offensiv strategi med satsing på vekstkraftige sektorer. Nå må vi sette norsk næringsliv i stand til å greie det samme. Dette krever langt sterkere grep enn det Regjeringa nå legger opp til. Den næringspolitiske verktøykassa er like tom etter dette, sier Arnstad.
Senterpartiet vil prioritere følgende områder i arbeidet med virkemiddelmeldinga:
Ei overordna og målretta satsing på områder der vi kan bli ledende internasjonalt. Dette er blandt annet maritime og marine næringer, offshore og verftsindustri, romindustri, treforedling, møbelindustri og reiseliv.
Vi må styrke tilgangen av langsiktig eierkaptial, både mot større kunnskapsbedrifter og småbedrifter. Vi vil satse på regionale næringsfond i samarbeid mellom private investorer og offentlig kapital. Ordninga med såkornfond bør utvides og vi bør få en langt mer offensiv bruk av utviklingskonktrakter.
SND må styrkes betydelig. Vi trenger et operativt og sterkt virkemiddelapparet i tett kontakt med næringsliv og nyetablerere. Regjeringens ambisjon om å snevre inn SND er til skade for hele næringslivet.
SND må iverksette ei ungdomssatsing som gir ungdom kunnskap, motivasjon og mulighet til å delta i og utvikle næringslivet.
Det må opprettes et eget statlig breibandsfond som kan sikre lik tilgang til ny teknologi til lik pris over hele landet.
