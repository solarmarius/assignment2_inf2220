
Oslo den 29. oktober 2001
Fremskrittspartiets familie- og helsepolitiske utvalg
Bondevik-regjeringen må presses til å respektere opptjente rettigheter
Gifte - og mange samboende - pensjonister ranes hvert år for ca. 25 000 kroner av Staten bare fordi de lever sammen og med den begrunnelse at "det er billigere å leve to sammen enn en alene". FrP har siden 1989 forsøkt å få flertall i Stortinget for å fjerne denne uretten.
- Pensjon fra Folketrygden er en opptjent rettighet - ikke en sosial ytelse - som et politisk flertall kan beslaglegge større eller mindre deler av med begrunnelse i en politisk ideologi og vurdering av behov, sier formannen i FrPs stående familie- og helsepolitiske utvalg FAMU, Inger-Marie Ytterhorn.
- Vår stortingsgruppe stilte den påtroppende Regjeringen spørsmål om de ville støtte FrP's forslag om å fjerne denne uretten, men fikk et lite oppløftende svar, sier formannen i FAMU, Inger-Marie Ytterhorn.
- Dette er en sak FrP prioriterer svært høyt fordi det dreier seg om det vi betrakter som tyveri av opptjente rettigheter. FAMU vil anmode FrPs stortingsgruppe om å utøve et sterkt press på regjeringen Bondevik for å få rettet opp denne urettferdigheten, avslutter Ytterhorn.
