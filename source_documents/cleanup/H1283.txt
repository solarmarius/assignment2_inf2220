
3.12.99
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiet.
Statsbygg må ut av offentlig eie !
- Stortinget behandler nå i disse dager St prp nr 84 om ny strategi for Statsbygg og etablering av Statens Utleiebygg AS og Fremskrittspartiet vil her fremme forslag om at Statsbygg, slik i sin helhet stykkes opp og selges ut til høystbydende, sier Per Sandberg.
- Fremskrittspartiet ser positivt på forslaget fra Regjeringen om å etablere Statens utleiebygg AS, men vi mener at dette selskapet bør noteres på Oslo Børs for deretter å selges ut i sin helhet.
- De andre enhetene i Statsbygg må organiseres i hensiktsmessige enheter, slik at de vil være interessante objekter for eiendoms bransjen eller andre investorer å gå inn i. Statens engasjement innenfor eiendoms sektoren er etter Fremskrittspartiets mening uheldig fordi dette fortrenger privat eiendomsrett, sier Per Sandberg, som mener at staten kun bør stå som eier av formålsbygg med en viss nasjonal betydning.  Men også her kan vi få med aktører innen eiendomsbransjen med på eiersiden som kan tilføre både kompetanse og kapital, legger han til.
Fremskrittspartiet kommer til å kreve at staten får en mer profesjonelt eierrolle når det gjelder fast eiendom.  Alt for mye av offentlig eiendom er for dårlig kommersielt utnyttet, sier Sandberg, som tror at staten vil få en langt høyere avkastning på investert kapital, dersom forretningsmessige prinsipper i større grad legges til grunn.
- Som hovedregel så bør ikke staten stå som eier av eiendom. Det må kun være i unntakstilfeller hvor særlige hensyn må vektlegges, at staten selv bør eie fast eiendom, sier Per Sandberg, som konkluderer med at med Fremskrittspartiets politikk vil det private eiendomsmarkedet bli tilført store verdier, som vil føre til betydelig vekst i bransjen.
