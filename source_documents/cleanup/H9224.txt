
Stortinget, 13.mai 2005
Venstres Stortingsgruppe ved parlamentarisk leder og skolepolitisk talskvinne Trine Skei Grande
40 mill. ekstra til Kunnskapsløftet
- Regjeringen og Venstre viser nå at vi vil satse offensivt på videre- og etterutdanning av lærere gjennom ekstrabevilgningene på 40 mill. kr i revidert nasjonalbudsjett, sier Venstres parlamentariske leder Trine Skei Grande.
- I budsjettet for 2005 er det allerede fra før satset betydelig på et kompetanseløft for lærerne. Skal vi ruste opp innholdet i skolen - må vi begynne med å ruste opp læreren, sier Grande
- Mye i den norske skolen er bra, men mye har også over lang tid gått i gal retning. Det faglige læringsutbyttet er svekket, de svakeste elevene forblir svake, og skolen klarer ikke å gi alle elever de utfordringer og den personlige veksten de skal ha. Enhetsskolen har sviktet.
- Regjeringens offensive satsing gir lærerne en gylden mulighet til å fornye og utvikle sin faglige og pedagogiske kompetanse, sier Grande
Venstre vil bruke 3 milliarder kroner på kompetanseheving av lærerne i løpet av stortingsperioden 2005 - 2009, avslutter Grande.
