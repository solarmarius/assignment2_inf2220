
torsdag 12. august 1999 17:37:58
Venstre utfordrer Fremskrittspartiet til lokale dueller om integreringspolitikk
Venstres førstekandidater i de 10 største byene sender i disse dager brev til Fremskrittspartiets kandidater i de samme byene med utfordring om lokale dueller om integreringspolitikk.
I brevene skriver Venstres kandidater at de har liten tror på at spytting og tømming av øl er egnede virkemidler for å få den "vanlige" velger mer interessert i politikk, men snarere saklig debatt om integreringspolitikk og asyl- og flyktningepolitikk.
For Venstres kandidater er det også viktig å understreke at høsten valg er et lokalvalg. Fremskrittspartiet utfordres derfor til en saklig duell om integreringspolitikk, med utgangspunkt i de lokale forholdene i de aktuelle kommunene og med lokale representanter.
Det er allerede berammet en slik duell mellom Venstres 1. kandidat Trine Skei Grande og Fremskrittspartiets 1. kandidat Einar Lonstad i Oslo 11. september.
Konkret utfordrer Venstre Fremskrittspartiet i følgende byer:
Oslo
Bergen
Trondheim
Stavanger
Kristiansand
Tromsø
Fredrikstad
Drammen
Skien
Sandnes
Oslo, 12. august 1999 kl. 17:30
