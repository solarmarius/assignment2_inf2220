
Nr. 23 - 1. september 2003
Valgkampinformasjon fra Arbeiderpartiet
- Skattelettelser ikke aktuelt
Forslaget fra Arbeiderpartiets kvinnebevegelse om skatteomfordeling inngår i et utvalgsarbeid fra kvinnebevegelsen til programarbeidet, og står for kvinnebevegelsens regning, sier Hill-Marta Solberg, Arbeiderpartiets nestleder.
- Singelutvalget setter søkelyset på mange sider ved de ensliges situasjon, og dette er viktige innspill til programarbeidet som skal avsluttes i 2005, sier Solberg.
Solberg gjør oppmerksom på at det er bred enighet i Arbeiderpartiet om at vi skal satse på utbygging av eldreomsorg og skole foran skattelettelser.
- Det viktigste for oss i Arbeiderpartiet, er å sikre befolkningen velferdsgoder, trygge skoler, eldreomsorg og barnehager. Skattelettelser er derfor ikke aktuell politikk, sier Hill Marta Solberg.
Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
