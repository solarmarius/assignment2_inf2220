
2004-2007
Lunner FrP
Lunner FrPs hovedprioriteringer kommende periode
Lunner FrPs hovedprioriteringer kommende periode:
 Lunner Fremskrittsparti vil at kommunens innbyggere skal få større innflytelse over sitt eget liv og nærmiljø. Dette kan skje ved hjelp av lokale folkeavstemninger, folkemøter og servicekontrakter med kommunen.
 Lunner Fremskrittsparti vil at ordningene med trygghetsalarmer, hjemmehjelp og hjemmesykepleie skal styrkes, og arbeide for en sterk reduksjon av egenandelene.
 Etablere eldreombud i kommunen for bedre å ivareta de eldres situasjon.
 Kommunens eneste sykehjem, Lunner Alders og Sykehjem, sliter med et konstant overlegg av pasienter. Lunner Fremskrittsparti vil derfor arbeide for at kommunen stiller tomt til rådighet, slik at private aktører kan bygge og drive et nytt sykehjem i kommunen.
 Lunner Fremskrittsparti vil bevare og opprettholde kommunens grendeskoler. Lunner
Fremskrittsparti vil også at flere skoler i kommunen skal tilby en alternativ undervisningsform for elever som har mer evner for praktisk læring. Et slikt tilbud finnes i dag ved Lunner Ungdomsskole. Slike tilbud må utvides.
 Barnehagetilbudet i Lunner består av både private og kommunale barnehager. Lunner Fremskrittsparti vil arbeide for at tilbudet av private plasser utvides, og at tilbudene likestilles.
 Lunner kommune har de siste årene opplevd en voldsom utvikling av rusmiddelbruk i kommunen, særlig blant de yngste. Lunner Fremskrittsparti vil derfor arbeide for at det skal tilbys attraktive fritidstilbud til disse, og da særlig fra ungdomsskolealder og oppover.
 Lunner Fremskrittsparti vil arbeide for en heving av standarden på kommunens veier.
 Lunner Fremskrittsparti vil gjennomgå alle kommunens primæroppgaver og vurdere bruk av konkurransestimulering. Resultater og undersøkelser viser at det her kan være store penger å spare, noe som kan føre til en bedring av kommuneøkonomien. Kvaliteten viser seg også i mange tilfeller å bli bedre, ved at man da må konkurrere om å være best.
 Lunner Fremskrittsparti vil arbeide for å innføre differensierte vann/ avløps og renovasjonsavgifter for kommunens innbyggere, basert på forbruk.
 Lunner Fremskrittsparti vil arbeide for at det føres en restriktiv og streng innvandringspolitikk med et begrenset mottak. Kostnadene ved dette må ikke gå ut over øvrige innbyggeres behov for nødvendig hjelp og støtte. Lunner Fremskrittspart vil ikke øke antall flyktninger pr. år.
 Lunner Fremskrittsparti vil arbeide for en økning av næringsvirksomhet og boligbygging i kommunen. Dette fører til flere bedrifter og innbyggere og da følgelig til større inntekter og mangfold i kommunen.
 Lunner Fremskrittsparti vil arbeide for at skatte- og avgiftsnivået i kommunen senkes til beste for private og bedrifter. Dette vil vi gjøre gjennom effektiviseringstiltak og konkurransestimulering av tjenesteproduksjonen som danner grunnlaget for fastsettelsen.
Vi vil gjøre Lunner til en JA-kommune
