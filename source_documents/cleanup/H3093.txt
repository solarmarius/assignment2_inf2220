
4. oktober 1999
Fra stortingsrepresentant Bror Yngve Rahm
Regjeringen holder løfter
Vi har fått ett sentrumsbudsjett tilpasset den økonomiske situasjonen. - Det er positivt at regjeringen har laget et sentrumsbudsjett, uten spesielle frierier til hverken høyre eller venstre. Dette gir oss en mulighet til å samarbeide med begge sider om budsjettet, uttaler Bror Yngve Rahm.
Med en bevilgning til eldre og helse på totalt 3,4 milliarder viderefører regjeringen sin løfter fra Voksenåsen. Alle de store helse- og omsorgsplanene videreføres og trappes opp. Dette innebærer mer til eldreomsorg, psykisk helse, kreftomsorg og sykehusutstyr. - Med dette viser Regjeringen at den holder det vi har lovet.
Et annet svært viktig tiltak i budsjettet er utvidet barnetrygd til 18 år. De fleste barn går på skole og forsørges av sine foreldre også etter at de har fylt 16 år. - En utvidelse av barnetrygden er derfor viktig for å bidra til en bedre familieøkonomi, uttaler Rahm.
