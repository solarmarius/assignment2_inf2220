
27.11.2001
- Kutt i SND får alvorlege konsekvenser for distrikta
Næringskomiteens leiar, Olav Akselsen, gjekk kraftig til felts mot regjeringa Bondevik sine kutt i Statens Nærings- og distriktsutviklingsfond (SND) og distriktssatsinga, då Stortinget i handsama finanskomiteen si innstilling tirsdag 27. november 2001.
Næringskomiteens leiar, Olav Akselsen, gjekk kraftig til felts mot regjeringa Bondevik sine kutt i Statens Nærings- og distriktsutviklingsfond (SND) og distriktssatsinga, då Stortinget i handsama finanskomiteen si innstilling.
- Regjeringa foretar ei total omlegging av næringspolitikken, og forkortinga for SND synest å ha fått ei ny meining - Samarbeidsregjeringa Nedprioriterar Distrikta. Bedrifter, gründerar og lokalsamfunn landet rundt er i opprør på grunn av Bondevikregjeringa sine kutt i SND, sa han og understreka at SND har vore eit av dei viktigaste næringspolitiske verkemidla det siste tiåret.
- Tusenvis av verksemder og titusenvis av arbeidsplassar har blitt oppretta og trygga ved hjelp av SND sine ordningar. SND har verka etter føresetnadene og har oppnådd gode resultat. Difor peika eit breitt fleirtal på Stortinget inkludert KrF og Venstre i vår på verdien av det arbeidet SND gjer og slo fast at løyvingane til SND skulle halda fram på om lag dagens nivå. Mindre enn eit halvt år seinare har KrF og Venstre ofra store delar av distrikts- og næringspolitikken sin for å kunne regjere saman med Høgre. Kuttet kom på det verst tenkjelege tidspunktet etter at terrorhandlingane den 11. september har forsterka nedgangen i den internasjonale økonomien. Marknaden for mange norske eksportvarer går ned, og regjeringa har sjølv varsla auka arbeidsløyse. Næringslivet slik, og etterspørselen etter risikokapital er større enn på lenge. Kutt i statlege støtteordningar og risikokapital er difor heilt feil signal, understreka Akselsen.
