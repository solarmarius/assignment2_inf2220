
12/10-01
KOMMENTAR TIL FREDSPRISTILDELINGEN
- Det er en fornuftig og klok pristildeling når FN og Generalsekretær Kofi Annan i jubileumsåret mottar Nobels fredspris, sier Fremskrittspartiets formann Carl I. Hagen.
- I en stadig mer globalisert verden vil det bli et voksende behov for globaliserte myndigheter og en global makt, særlig når det gjelder å bidra til fred og hindre krig, både mellom selvstendige nasjoner og innad i det enkelte land. Globalisert håndhevelse av menneskerettigheter, kamp mot terror og folkemord, samt sikring av spilleregler i et vidt spekter når deg gjelder forhold mellom ulike verdensdeler og land gjør en styrking av FNs arbeid på disse områder til en nødvendighet for fremtiden. Dette er en tildeling som er verdig den norske Nobelkomité, sier FrP-formann Carl I Hagen.
