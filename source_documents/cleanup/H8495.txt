
18.6.2004
Morten Lund, Sp
Til kamp mot urimelige pensjonsordninger i det offentlige
Senterpartiet fremmer i Stortinget i dag et forslag om at maksimal pensjon i det offentlige slik at maksimal pensjon ikke skal overstige 8G (454 888 kroner i 2003). Forslaget fremmes i forbindelse med behandlingen av revidert statsbudsjett. Det er det siste årets fokus på enkelte svært romslige pensjonsavtaler i det offentlige som er bakgrunnen for forslaget.
- Vanlige folk forstår ikke hvorfor man opplever kutt i sykehustilbudet, samtidig som flere av toppfolkene i foretakene har pensjonsordninger som langt overgår de ordninger vanlige folk har, sier Senterpartiets finanspolitiske talsmann Morten Lund. - Arbeidet med pensjonsreformen går sin gang, og vi får stadig høre at vi må stramme inn fordi det pensjonssystemet gjennom folketrygden ikke er bærekraftig. Da er det helt absurd at ansatte i deler av den offentlige virksomheten samtidig får unødvendig gunstige pensjonsavtaler.
Lund anklager Regjeringen for å mangle handlekraft i denne saken. - Næringsministeren har flere ganger pekt på at en del av disse pensjonsavtalene er unødvendig romslige, men har foretatt seg lite. Helseministeren har sagt at han skal sette en stopper for ordningene, men ingen ting har skjedd - Nå forventer vi i det minste at regjeringspartiene gir støtte til dette forslaget når det blir behandlet i Stortinget, sier Lund.
