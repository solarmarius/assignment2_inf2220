
1/11-01
Av Morten Lund (Sp):
Finansministeren må svare i spørretimen: HOVRFOR SENTRALISERES LIGNINGSETATEN MER ENN STORTINGET SA?
Morten Lund har stilt følgende spørsmål til finansministeren:
Ordførerne i Rennebu, Hitra og Holtålen hevder at de etatskontor som likningsforvaltningen nå etablerer i kommunene, får en langt svakere bemanning og kompetanse enn det som ble forutsatt ved behandlingen i Stortinget for ett år siden. Vil statsråden se til at etatskontorene får bemanning, spesialfunksjoner og åpningstider slik det ble forutsatt?
Stortingsflertallet sa under behandlingen av saken: "Flertallet mener det er viktig at den kompetansen som i dag finnes ved ligningskontorene også bli ivaretatt videre der det blir etatskontorer i en del kommuner"
Finansdepartementet sa i ei pressemelding i juni i år at avklaringen departementet har gjort er basert på Stortingets vedtak, og at omorganiseringen er gjort i nært samarbeid med blant annet kommunene, skatteetaten og tjenestemannsorganisasjonene.
Fylkesskattesjefen i Sør-Trøndelag har bestemt at etatskontorene skal ha en bemanning på 0,4 årsverk!
Ikke rart ordførerne i Rennebu, Holtålen, Hitra og Åfjord reagerer. Det bør også statsråden og Stortinget gjøre!
