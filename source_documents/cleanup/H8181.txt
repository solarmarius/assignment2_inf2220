
05.03.2004
SV
Kristin Halvorsen i Grenland
Mandag 8. mars er Kristin Halvorsen i Grenlandsområdet. Med fokus på arbeidsplasser som løser miljøproblemer har en delegasjon fra SV lagt opp til to bedriftsbesøk på Herøya.
Dagen starter med besøk hos Scanwafer, en av verdens største leverandører til solenergi-industrien. Bakgrunnen for besøket er at SV har lagt inn forslag i Stortinget om en nasjonal strategi for å gjøre norsk solindustri verdensledende. Pressen inviteres til et kort møte kl 13:30 i kantinen hos Scanwafer.
(SVs forslag til Stortinget finner du her: www.stortinget.no/dok8/dok8-200203-132.html
Turen går videre til Kebony Products, som produserer organiske alternativer til impregnering av trematerialer. Hos Kebony vil pressen kunne bli med på en kort omvisning med muligheter for spørsmål og fotografering i begynnelsen av programmet.
På grunn av sikkerhetshensyn bes pressen registrere sin interesse til Kurt Henning Johnsen på tlf xx eller pr e-post til kurt-henning.johnsen@stortinget.no.
Stortingsrepresentantene Heidi Sørensen og Sigbjørn Molvik, sammen med fylkesleder for Telemark SV, Steinar Miland, fylkessekretær Marit Nagel Rønningen og varaordfører i Porsgrunn, Helge Mæland, vil være med på bedriftsbesøkene.
Kvinnedagen 8. mars: Kristin Halvorsen avslutter dagen som hovedtaler på kulturkveld i Ibsenhuset kl 18:30, hvor dagens tema er "Kvinner og arbeid".
