
Dato: 24 . februar 2000
FREMSKRITTSPARTIETS
STORTINGSGRUPPE
Fra stortingsrepresentant Harald T. Nesvik (FrP)
SOSIALKLIENTERS PARADIS??!
VG forteller i dag om sosialklienten som var en formuende mann og eier av to leiligheter hvorav den ene gir leieinntekter. Hans tre barn, som var tatt ut av skolen og oppholdt seg i Pakistan, ga ham en inntekt fra sosialkontoret på ca. 45.000 kroner ifølge avisen. Mannen har, 10 år etter at han la inn søknad, fått innvilget uførepensjon og fått etterbetalt pensjonen for alle de ti årene. I mellomtiden har sosialkontoret underholdt mannen og utbetalt nesten 900 000 kroner. Nå ettergir de halvparten av gjelda etter oppfordring fra klienten.
- Man hører jo fra tid til annen om at enkelte misbruker vårt sosialhjelpsystem, sier stortingsrepresentant Harald T. Nesvik fra Fremskrittspartiet, - men dette er noe av det verste jeg har hørt om! Ikke rart det kommer mange innvandrere til Norge sår det kan oppnås slike resultater, sier en opprørt Nesvik.
- Det er håpløst at de kommunale sosialkontorene skal kunne beslutte å betale eller ettergi slike summer etter forgodtbefinnende, uten å undersøke nærmere klientens økonomiske forhold. De fleste sosialklienter må leve på et eksistensminimum mens andre, som er smarte nok, kan lure sosialkontoret trill rundt. Vi må nå få et regelverk som bidrar til å gjøre den økonomiske sosialhjelpen tilnærmet lik over hele landet. Dessuten må folkevalgte organer få kontroll med sakene og anledning til å gå inn se på hva sosialkontoret foretar seg. Fremskrittspartiet vil legge frem et forslag i Stortinget i tråd med dette, sier Nesvik som mener sosialministeren må gå igjennom forholdene ved Lambertseter sosialkontor for å se om det finnes flere tilsvarende tilfeller ved dette kontoret. Han tar saken opp med sosialministeren i Stortingets spørretime i neste uke.
