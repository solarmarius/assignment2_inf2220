
Stortinget, 24. mars 2000
FREMSKRITTSPARTIETS
STORTINGSGRUPPE
fra Ursula Evje, skolepolitisk talsmann (FrP)
Statsråd Giske utfordrer Stortinget
- Det er meget arrogant av statsråd Trond Giske å late som han kan overkjøre et flertall på Stortinget, sier Ursula Evje, skolepolitisk talsmann for FrP. - Når Giske sier nei til godkjenning av private skoler, går han til aktiv kamp mot flertallet på Stortinget.
Fremskrittspartiet vil gå sammen med KrF, SP, V og H for å instruere Regjeringen i de godkjenningssakene der dette er nødvendig. - Dette er partier som har et annet og mer åpent sinn, og som samtidig har flertall på Stortinget, påpeker Ursula Evje.
- Hvordan Arbeiderpartiregjeringen vil forholde seg til en slik instruksjon, får bli opp til dem selv. Men det er viktig at statsråd Giske snarest innser at Arbeiderpartiets politikk med tanke på private skoler ikke har flertall på Stortinget mener Ursula Evje.
Ursula Evje ber statsråden og resten av regjeringen lese den vedtatte lov om menneskerettigheter. - Det kan kanskje sette Regjeringen og statsråd Giske på bedre tanker, sier Ursula Evje i en sluttkommentar.
