
18.03.2002
Leder i Senterkvinnene, Inger S. Enger
Støtte til assistert befruktning
Senterkvinnene går inn for økonomisk støtte til assistert befruktning. Stortinget bestemte før jul å avvikle ordningen med økonomisk støtte til assistert befruktning. Dette har ført til at par som ønsker slik hjelp må dekke alle kostnader, noe som innebærer utgifter i størrelsesorden på ca. 100.000 kroner.
Senterpartiet foreslo i budsjettet for 2002 25 mill. kr slik at par som allerede var i gang med behandling kunne få avsluttet denne. Forslaget fikk ikke støtte fra noen andre partier.
Det er ingen menneskerett å få barn - men vi ser i ettertid at ordningen har fått uheldige konsekvenser i forhold til
par som av medisinske grunner har behov for assistert befruktning
forskning og behandling av barnløshet flyttes fra det offentlige over til det private markedet.
Partiet har tidligere vedtatt å gi støtte til adopsjon av utenlandske barn med 1G (ca. 50.000). Senterkvinnene mener at samme støtte skal gis til par som trenger assistert befruktning.
