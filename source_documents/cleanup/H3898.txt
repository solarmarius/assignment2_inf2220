
8.6.2000
Magnhild Meltveit Kleppa,
Pressemelding fra
UTBYGGING AV ELDREOMSORGA MÅ HALDA FRAM.
Senterpartiet reagerer sterkt på den stoppordre innan eldreomsorga som Sosial- og Helsedepartementet nå har gitt kommunane. I brev av 19. mai har alle fylkesmenn fått kvotar til fordeling. Dette har skapt stor uro når det gjeld oppfylging av handlingsplanen for eldreomsorga. Fleire kommunar som har inngått alle kontraktar og fått forhåndstilsagn frå Husbanken, er nå bedt om å gjennomgå sine behov på nytt.
- Det er avdekka ein avstand mellom eldreplanen sine opprinnelige 24.400 sjukeheimsplassar og omsorgsbustader og kommunane sine planar. Regjeringa må førebu seg på utviding og forlenging av eldrereforma slik at kommunane kan realisera sine planar og eldre pleietrengjande sikrast eit likeverdig tilbud same kor i landet dei bur. Stortinget må gje eit slikt signal nå i vår. Eg har teke saka opp i samband med at kommunalkomiteen skal ta stilling til kommune­økonomien for 2001, seier Meltveit Kleppa. Ho er Senterpartiets medlem av kommunalkomiteen på Stortinget.
