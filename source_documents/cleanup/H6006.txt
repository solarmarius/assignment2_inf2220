
Oslo, 14.06.2002
FPu
Selg aksjene!
Formann i FpU, Trond Birkedal, oppfordrer FrPs stortingsgruppe til å revurdere sitt syn på salg av aksjer i statlige selskaper. Han peker på at partiets politikk hele tiden har vært at staten ikke skal drive forretningsvirksomhet.
- Det er beklagelig at FrP ikke benytter seg av muligheten til å skape flertall for salg av aksjer i statlige selskaper når den først dukker opp, sier FpU- formannen. Han frykter at det i neste periode kanskje ikke er de samme mulighetene for å få flertall for statlig nedsalg.
Sentralstyret i FpU har vedtatt å komme med en henstilling til FrP om denne saken, og håper det er mulig at stortingsgruppen endrer oppfatning i tråd med det som har vært partiets rådende holdning i mange år.
