
6. mai 2002
Kristelig Folkepartis Kvinner
Aung San Suu Kyi Sluppet fri
Kristelig Folkepartis Kvinner er glade for at demokratiforkjemperen og lederen av opposisjonspartiet National League for Democracy )NLD) Aung San Suu Kyi er løslatt etter å ha sittet i husarrest i halvannet år. KrFK har siden 1997 aktivt gitt støtte til Suu Kyi og hennes lovlig valgte regjering.
Selv om løslatelsen er første skritt i riktig retning, mener Kristelig Folkepartis Kvinner at det er viktig å opprettholde fokus på Aung San Suu Kyuis muligheter til å handle og arbeide fritt i sitt politiske virke, og på menneskerettighetssituasjonen generelt.
Aung San Suu Kyi har hatt en enorm betydning for demokratibevegelsen i Burma, og hun er et symbol og forbilde for mange kvinner i sin kamp for at demokrati og menneskerettigheter igjen skal respekteres i hennes land.
Kristelig Folkepartis Kvinner vil også i fremtiden gi støtte til Aung San Suu Kyi spesielt, og arbeide for å bedre kvinners situasjon i Burma generelt.
