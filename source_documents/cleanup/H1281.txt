
Stortinget, 3. november 1999
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiet
FORLIKSKAMERATENE RØVER
400 MILL.KR. FRA BARNEFAMILIENE
Fremskrittspartiets familiepolitiske talsmann, Per Sandberg, beskylder Ap og Regjeringen for røveri. Forliket mellom Ap og Regjering resulterer i at barnefamiliene får redusert barnetrygden med 400 mill. kr. Nå kan verken barne- og familieministeren eller Aps Torbjørn Jagland fremstille seg som barnefamiliens talsmann, sier Sandberg.
Sandberg vil videre peke på det paradoksale i at Ap og Regjeringen i forliket følger opp en av Fremskrittspartiets hjertesaker, nemlig barnetrygd til 18 år. Ellers mener Sandberg at helheten i forliket vil ramme de med lavere inntekter og pensjonister på tross av de minimale skattelettene for de med inntekter under 170.000 kr. Aps avgiftsøkninger vil igjen sørge for dette.
