
08.11.02
Søren Fredrik Voie
Nye muligheter for forskere og oppfinnelser
Dette er et viktig bidrag til å sikre større grad av kommersialisering av forskningsresultater, samtidig som det kan bidra til økt innovasjonstakt i næringslivet.
Stortinget har nå vedtatt å endre Lov om oppfinnelser som er gjort av arbeidstakere slik at forskerne og de vitenskapelig ansatte ved universiteter og høgskoler blir likestilt med arbeidstakere for øvrig, samtidig som forskerne er sikret fri publiseringsrett i et år.
- Det er bred enighet om behovet for økt innovasjon i vårt samfunns- og næringsliv. Særlig gjelder dette entreprenørskap og nyskaping basert på kunnskap og nye oppfinnelser. Med dagens lovendring er det åpnet ennå en ny mulighet for at våre høgskoler og universitet skal kunne fylle sin viktige rolle som regional utviklingsaktør, i nært samspill med næringslivet, sier utdanningspolitisk talsmann for Høyre, Søren Fredrik Voie.
