
24.4.97:
Johanne Gaup,
NEDLEGGELSE AV KVÆRNER KIMEK A.S. I KIRKENES
Jeg er dypt rystet over vedtaket i styret til Kvæner Kimek a.s. i Kirkenes om nedleggelse av bedriften, sier stortingsrepresentant Johanne Gaup fra Finnmark.
Kvæner Kimek a.s. er en hjørnesteinbedrift i Sør-Varanger kommune og har mottatt store statlige bevilgninger i forbindelse med omstillingen i kommunen etter at aktiviteten til gruveselskapet A.S. Sydvaranger ble nedlagt.
Etter min oppfatning er det ikke akseptabelt at ytterligere 114 arbeidsplasser etablert ved statlige midler forsvinner fra kommunen og jeg oppfordrer Regjeringen til å gripe inn for å bevirke til å omgjøre styrets beslutning om nedleggelse av bedriften, sier stortingsrepresentant Johanne Gaup.
Kirkenes har en sentral plass i norsk næringslivssatsing i Nordvest Russland og det er fortsatt behov for den type bedrift Kværner Kimek a.s. representerer innenfor skipsreparasjoner og bygging av en ny kystfiskeflåte til Nordvest Russland. Vår plass i konkurransen om det russiske markedet avhenger av vår vilje til satsing i Kirkenes og en nedleggelse av denne hjørnesteins­bedriften vil være en falitterklæring og et negativt signal til Barentssamarbeidet fra norsk side, sier stortingsrepresentant Johanne Gaup.
