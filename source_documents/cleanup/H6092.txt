
01.08.02
KrfU
Lånekassen straffer studentene kollektivt!
Hvert år tapper dårlige betalere Lånekassen for millioner. Dette må pliktoppfyllende studenter betale for i form av høyere rente. En slik ordning er uholdbar og gir studenter en kollektiv straff, sier Per Steinar Osmundnes leder i KrFU.
Lånekassen er ikke en vanlig bank, men et redskap for utdanning. Det blir derfor hinsides å sammenlikne Lånekassen med forretningsbanker. Det ekstra rentepåslaget på 1 % som rammer alle studenter likt, sammen med dagens markedsstyrte rente, setter studentene i en vanskelig situasjon. Eventuelle underskudd i Lånekassen bør dekkes på en annen måte enn å bruke studentenes egne penger.
Statens Lånekasse for utdanning er et politisk virkemiddel som skal sørge for at alle får lik rett til utdanning. Samtidig skal Lånekassen hindre stor gjeldsbelastning og sikre et forutsigbart nivå på tilbakebetalingen. Dagens system med kollektiv straff og markedsstyrt rente får alvorlige konsekvenser for studentene og må derfor avskaffes, avslutter Osmundnes.
