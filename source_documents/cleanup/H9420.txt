
Alta/Kvalsund program for sametingsvalget 2005
INNLEDNING
Frihet, likhet og solidaritet har alltid vært Arbeiderpartiets rettesnor i det politiske arbeidet. Vi vil arbeide for at også samene med sin spesielle kulturtradisjon skal ha frihet, herunder økonomisk frihet til å utvikle sin kultur. Vi vil at samisk kultur og levemåte skal likestilles med den norske når det gjelder språk, kultur, tradisjonelle og nye arbeidsplasser. Vi vil arbeide for anerkjennelsen av at det samiske samfunnet trenger ekstra og spesielle virkemidler for å bli likestilt med det øvrige Norge. Vi vil spesielt jobbe for å øke anerkjennelse av sjøsamisk kultur.
BARN, UNGDOM OG UTDANNING.
Arbeiderpartiet vil arbeide for å for bedre muligheten for samisk opplæring for alle alders grupper og særlig ved kysten av det nordsamiske området.
Arbeiderpartiet vil derfor arbeide for å;
- få større rekruttering og utdanning av samisk fagpersonell
- styrke opplæring i samisk språk og kulturfag på grunn- og videregående skole.
- opprette studiehjemler for å studere samisk språk og kulturfag i de sjøsamiske områder.
- opprette barnehagetilbud for samiske barn og dette må være tilpasset språk- og kulturbakgrunn.
HELSE- OG SOSIALTJENESTER.
Arbeiderpartiets mål er å utvikle en god helse- og sosialtjeneste som er tilpasset den samiske befolkningens behov. Derfor vil Arbeiderpartiet arbeide for
- å sikre helse- og sosialtjenester som er likeverdige med den øvrige befolkningen.
- at helse- og sosial arbeidere må tilbys opplæring i samisk språk og kulturforståelse.
- å opprette tilbud både til rusmisbrukere og spilleavhengige og dette i form av forebygging, behandling og ettervern.
NÆRING, MILJØ OG RESSURSER.
Arbeiderpartiet er prinsipielt av den oppfatning at bruken av naturressursene må være bærekraftig og må komme bosetningen i de aktuelle distriktene til gode. En helhetlig næringspolitikk må utformes slik at mulighetene for ulike næringskombinasjoner sikres på en tilfredsstillende måte. Arbeiderpartiet vil arbeide for:
- å skape gode rammevilkår og utviklingsmuligheter for næringsutøvelse i de samiske bosetningsområder.
OLJE, GASS, VINDKRAFT OG MINERALLETING.
Arbeiderpartiet vil:
- at vind, olje, gass- og mineralressurser skal bidra til størst mulig verdigskapning i landsdelen.
- at Co2 fritt gasskraftverk må planlegges og utbygges i Hammerfest.
- at det utarbeides helhetlige planer for vindkraftproduksjon hvor alle forhold blir saklig belyst.
- at kraftoverføringslinjen fra Finnmark til Balsfjord og til nabolandet Russland må bygges etter behov.
- Sametinget og kommunene skal være med i beslutningsprosessen i samiske områder og at Sametinget gis reell innflytelse om større inngrep i disse områder.
PRIMÆRNÆRINGER.
Jordbruk, reindrift og fiske har lang tradisjon blant samene og er fortsatt svært viktige næringer i de samiske områder. For å ivareta disse tradisjonene vil Arbeiderpartiet arbeide for å;
- styrke jordbruk/småbruk/fiske og de forskjellige former for kombinasjonsdrift.
- gi rammebetingelser slik at innlandsfiske kan utvikles som næring
- gi større mulighet til økt verdiskapning innen primærnæringer
Vårt hovedmål innenfor fiskeriene i de sjøsamiske områdene er å skape en bærekraftig og lønnsom fiskeri- og havbruksnæring. Arbeidepartiet vil derfor arbeide for:
- at nærhets- og avhengighets prinsippet legges til grunn for forvaltning av fiskeressursene slik at man sikrer fiskeriavhengige lokalsamfunn og at arbeidsplasser og verdiskapning i større grad blir igjen i disse lokalsamfunnene.
- større satsing for opprettelse av lokale fiskemottak med muligheter for videreforedling.
- å stimulere til lokal utnyttelse av nye muligheter innenfor fiskeri og havbruksnæringen.
- at oppdrettskonsesjoner tildeles lokale aktører vederlagsfritt i tiltakssonen
SAMISKE NÆRINGER I DET FRAMTIDIGE SAMFUNN.
I dagens næringsliv har selve produksjonen mindre betydning enn før, mens elementer som videreforedling og markedsføring får større betydning som innsatsområder. Dette medfører både muligheter og utfordringer med hensyn til næringsutvikling i samiske områder. Samisk kultur inneholder mange elementer som kan gi inntekter og dermed skape etterlengtet næringsvirksomhet. Den kulturelle kompetansen som den samiske befolkningen innehar er også et fortrinn, for eksempel i forhold til markedsarbeid.
Derfor vil Arbeiderpartiet;
- gjøre større innsats i forhold til kompetanseheving på områder som ledelse, likestilling, entreprenørskap, markedsføring, IT og bredbåndsutbygging.
REISELIV.
En stadig større del av nasjonal og internasjonal etterspørsel retter seg mot opplevelsesturisme, med elementer av
sjø, skog, fjell, og kyst om sommeren og fjell, snø og mørketida om vinteren.
Arbeiderparti vil at;
- reiseliv og særlig det som betegnes som småskala reiselivsvirksomheter tilpasses bygdene og at det gis
gode ramme og utviklingsmuligheter.
- samene skal være premissleverandører til reiselivsprodukter basert på samisk kultur.
LIKESTILLING.
Arbeiderpartiet anser likestilling mellom kjønnene som en forutsetning for å utvikle et demokratisk samfunn.
Arbeiderpartiet vil:
- synliggjøre likestilling mellom kjønnene som en viktig del i et kjønnsperspektiv
- arbeide for at flere kvinner deltar i politiske prosesser, offentlige forvaltninger og i det private
næringsliv.
AVSLUTNING
Arbeiderpartiet vil bidra til at de sosialdemokratiske ideene får gjennomslagskraft i Sametinget.
Gi derfor din stemme til Arbeiderpartiet
