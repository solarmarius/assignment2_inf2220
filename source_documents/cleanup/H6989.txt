
08.04.03
Henrik Rød (FrP)
Kontroll- og konstitusjonskomiteen vil ikke se på Wamwere-saken
Femskrittspartiet foreslo i går i Stortingets kontroll- og konstitusjonskomité at komiteen skulle sende et brev til Regjeringen om å få en redegjørelse om saken. Komiteen sa nei.
- Det er svært skuffende at et flertall i komiteen ikke ønsket å sende et slikt brev, men ønsker å avvente utviklingen i saken, sier Henrik Rød i en kommentar. - De opplysninger som så langt har fremkommet i denne saken er såpass graverende at komiteen umiddelbart burde ha tatt tak i saken for å se om de opplysninger som har fremkommet i pressen har vært riktige. Dette er et tilbakeslag for komiteens arbeid, og Fremskrittspartiet er svært skuffet over en slik utvikling i komiteens arbeid, uttaler Henrik Rød. - Det er spesielt merkelig at Arbeiderpartiet ikke ønsker å stille spørsmål om saken, da partiet vanligvis er interessert i å få frem bakgrunnen og fakta i slike saker.
