
Norsk Folkeparti 2001
Prinsipp-program
Idégrunnlag
Norsk Folkeparti er et nasjonaldemokratisk parti som setter nordmenns rettigheter til et eget fedreland og bevaring av disse som viktigste sak. Norsk Folkepartis formål er, via vårt valgsystem, å innføre et nasjonaldemokratisk styre i Norge, i det politiske liv, og en patriotisk grunnholdning i det byråkratiske liv.
Norsk Folkeparti anser familien og folket som grunnpilarene i samfunnet. Norsk Folkeparti vil ved en familievennlig politikk arbeide mot fremmedgjøring. Norsk Folkeparti vil også sørge for at det offentlige støtter prosjekter som har til hensikt å gjøre folket mer samlet.
Norsk Folkeparti ønsker å bevare de ulikhetene som finnes mellom nordmenn og samer, og gi hver av partene økt selvbestemmelsesrett over egen utvikling, uten at dette skal gå ut over Norge eller noen av dets to befolkninger. Norsk Folkeparti ønsker også internasjonalt å støtte bevegelser som kjemper for ett eller flere folks rett til et eget fedreland.
Norsk Folkeparti går inn for et tett samarbeid mellom de nordiske landene, både militært og politisk.
Norsk Folkeparti er imot internasjonale avtaler som strider mot Norges interesser. Norsk Folkeparti bygger utenrikspolitikken på internasjonalt samarbeid der Norge nyter godt av dette i form av økonomiske eller forsvarsmessige goder, eller i form av en fredelig verden. Samarbeid med internasjonale organisasjoner som krever myndighet over Norges Grunnlov bør ikke forekomme.
Befolkning
Norsk Folkeparti har som mål å bevare Norge som et territorium for etnisk norske innbyggere. For å bevare nordmenns flertall i Norge kreves en streng innvandringspolitikk.
For å bevare Norge norsk må det innføres en fungerende innvandringsstopp, som også omfatter stans i mottak av asylsøkere, og hjemsendelse av alle innvandrere (inkludert asylanter) som har kommet hit på falske premisser.
Reelle flyktninger hjelpes hjem så snart det etter norske myndigheters vurdering er trygt å vende tilbake. Disse bør også få hjelp til å starte sitt nye liv i hjemlandet, for eksempel i form av en økonomisk støtte til reetablering.
Den eneste formen for innvandring som bør godtas, er midlertidig arbeidsinnvandring dersom det norske arbeidsmarkedet er i en spesielt presset situasjon. Slik oppholds- og arbeidstillatelse gis på individuelt grunnlag og for maksimalt ett år av gangen.
Familien
Norsk Folkeparti ønsker et samfunn hvor familien er grunnpilaren. Vi vil innføre tiltak for å bevare og styrke den tradisjonelle familien, og vil samtidig søke å styrke folkets fellesskap.
Vi vil legge om den økonomiske politikk slik at en familie kan leve på en lønn eller på to halve lønninger, og dermed gi familiene mer tid til å pleie sitt fellesskap. I tillegg til dette vil vi innføre hjelpeordninger i forbindelse med familievennlige tiltak.
Aleneforeldre bør få den støtte de behøver for å ta seg av sin familie, både i form av økonomiske og andre ordninger.
Abort må ikke benyttes som prevensjonsmiddel.
Norsk Folkeparti går inn for at arveloven endres, slik at man i større grad enn i dag kan velge hvem som skal arve.
Borger og stat
Stortinget bør kunne rådføre seg med folket gjennom folkeavstemninger i viktige saker.
Personer som reiser søksmål mot det offentlige skal ikke lide noen økonomisk belastning av dette. Ved anke skal en ny rettssak holdes innen 6 måneder.
Økonomi og eiendom
I størst mulig grad bør Norges økonomi være uavhengig av internasjonale konjunkturer. Ved økt egenproduksjon og dermed mindre import av varer og tjenester fra utlandet kan dette gjøres mulig. Norsk Folkeparti vil søke å konsentrere den nødvendige utenrikshandelen om våre nærmeste naboer og med stater som har liknende politisk styring som Norge. Det er også et faktum at import fra naboland er mer miljøvennlig med hensyn til transport, enn import fra andre kontinenter.
Norsk Folkeparti ønsker å se på mulighetene for et flatt skattesystem, eventuelt et system med to eller tre skattesatser for de forskjellige delene av inntekten.
Norske skattepenger skal ikke benyttes til generell u-hjelp.
Konsesjonsplikt for kjøp av fast eiendom gjeninnføres for utenlandske eiere.
Forsvars- og utenrikspolitikk
Det norske forsvar skal ha som målsetning å forsvare de norske urbefolkningers etniske suverenitet over landet. Forsvaret skal alltid være forberedt på det verste, noe som medfører at det alltid er i stand til å stanse et angrep.
Det bør innføres 12 måneders førstegangstjeneste for alle norske borgere. Det bør i størst mulig grad være mulig for den enkelte å velge den tjenesteformen man ønsker, militært eller sivilt.
Det skal gjøres mer ettertraktet å fortsette en karriere i forsvaret etter førstegangstjenesten.
Norge kan være medlem av militære allianser under forutsetning av at disse ikke er angrepsallianser.
Landsforræderi må straffes hardt, og vedkommende som gjennomfører en slik handling må fradømmes sin stemmerett og sin rett til å inneha offentlige stillinger.
Helsepolitikk
Nordmenn må gjennom sitt skattebidrag være sikret nødvendig medisinsk behandling. Norsk Folkeparti ønsker å prioritere utdanning av helsepersonell.
Hjemmehjelpstjenesten må utvides for at de syke og eldre som fortsatt ønsker bo hjemme skal kunne gjøre dette.
Å ta seg av syke familiemedlemmer bør gi rett til økonomisk kompensasjon og pensjonspoeng.
Utdanning
Alle foreldre plikter å gi sine barn skolegang i henhold til Grunnskoleloven.
Alle norske skoler skal lære opp elevene til nasjonal stolthet. Undervisningen skal bære preg av en nasjonalinspirert tankegang, og elevene bør lære nasjonalsangen. Elevene bør lære grunnleggende disiplin og høflighet i grunnskolen. Alle skoler plikter å tilby barna deltakelse i nasjonaldagens feiringstog.
Alle foreldre skal ha krav på å få barnets undervisning på det målføre som de ønsker, bokmål, nynorsk eller på samisk. Sidemål skal inngå i norskfaget for å vise forskjellene mellom målførene, slik at alle elever har grunnkunnskap om begge målførene.
Skoleklassene bør være på maksimalt 20 elever i grunnskolen, og maksimalt 30 elever i offentlige videregående skole. Samtidig bør skoleklassenes størrelse alltid vurderes etter elevenes konsentrasjonsevne og alder.
For at alle elever skal stille likt i skolen, bør det innføres skoleuniform i grunnskolen.
Vi vil styrke fellesskapsfølelsen nordmenn imellom og med våre nordiske naboer. Vi vil også innføre en folkevennlig opplæring i den offentlige skolen hvor man blant annet starter skoledagen med heising av det norske flagget.
Justispolitikk
Norsk Folkeparti vil at Norge skal være et samfunn hvor alle kan føle seg trygge.
Kriminalitet må slås hardt ned på, og forbryterne må få de straffer de fortjener. Det er viktig at fengselsstraffer suppleres med rehabiliterende tiltak som sørger for at forbryterne kan komme tilbake til samfunnet som lovlydige mennesker. Bruk av glattcelle skal ikke forekomme i mer enn 4 timer.
Straffene må være rettferdige og de forskjellige strafferammer må revurderes kontinuerlig. Ofre for forbrytelser må føle at forbryteren fikk en rettferdig dom i forhold til andre straffbare forhold.
Det er viktig at det alltid er nok politi i gatene. Personer med politiutdannelse bør brukes til politiarbeid, og ikke til saksbehandlerarbeid.
Livsvarig fengsel skal være maksimumsstraff i fredstid. Dødsstraff skal være maksimumsstraff i krigstid.
Utlendinger som begår kriminelle handlinger bør utvises fra landet for all fremtid.
Forebyggende arbeid er minst like viktig som å straffe forbryterne. Vi må sørge for at det finnes et effektivt apparat i ungdomsmiljøene som tar vare på alle. Aktivitetsnivået bør intensiveres innen idretten for at alle ungdommers positive energi benyttes til sunne aktiviteter. Det bør oppfordres til å aktivisere seg innen politiske bevegelser og partier, samt naturverngrupper.
Samfunnsforskjeller
Norge bør bli være et land med færrest mulig økonomiske forskjeller. Lik lønn for likt arbeid er første skritt i denne retningen.
Det viktigste er ikke å straffe de rikeste, men å hjelpe de fattigste.
Distriktspolitikk
Norge bør ha en mest mulig spredt bosetning. Distriktene må holdes levende, og byene små.
Det bør iverksettes økonomiske støttetiltak for personer som velger å bosette seg usentralt, og de fleste av nødvendighetene som finnes i byene bør også eksistere i distriktene.
Boplikt bør innføres der det er hensiktsmessig for å forhindre den sterke prisøkningen i enkelte områder av landet. Bo- og driveplikten må opprettholdes for gårds- og småbruk.
Mange av de offentlige arbeidsplassene bør legges til distriktene slik at det finnes arbeid også der, samt at private initiativtakere har mulighet for å motta støtte fra det offentlige dersom deres foretak legges til et usentralt sted.
Det moderne samfunn fjerner mange av de hindere som tidligere var forbundet med å bo i distriktene og dette er noe Regjeringen må utnytte.
Religion
Økonomisk støtte til religiøse bevegelser kan ytes til religionssamfunn med historisk tilknytning til Norge. Religionsfriheten bør opprettholdes.
Media
Trykkefrihet og ytringsfrihet skal finne sted. Pressestøtten, i sin nåværende form, bør opphøre.
Miljø og kultur
Miljømessige hensyn må alltid vurderes når nybygging planlegges. Dette gjelder spesielt om nybyggingen kan true dyrearter eller viktige kulturminner. Nybygging som resulterer i alvorlig skade for miljø eller kultur bør ikke forekomme.
Oppdrett av dyr skal kun forekomme i humane former. Fiske og fangst må baseres på at artene ikke skal utryddes. Laboratorieforsøk på levende dyr skal i det lengste unngås.
Miljøavgifter har ingen eller liten effekt på miljøet, bortsett fra å skape økonomiske klasseskiller hvor enkelte har råd til å forurense, og andre ikke. Norsk Folkeparti ønsker heller å satse på tiltak av ikke-økonomisk art, som for eksempel kjørerestriksjoner i de største byene.
Forskning på alternative energikilder bør støttes økonomisk av staten.
Tilgjengeligheten av kollektive transportmidler bør økes. Gratis kollektivtransport i storbyene bør vurderes som et tiltak for å bedre miljøet.
Norge bør inngå samarbeid med andre land i miljøspørsmål, og innta en aktiv rolle i dette arbeidet. Et av de viktigste internasjonale miljøspørsmål er overbefolkningen. Vi må derfor være en aktiv pådriver for å hindre ekstrem vekst av befolkning i de land hvor dette er et problem.
- Hvert folk sitt land -
