
09.07.03
Rune J. Skjælaaen (Sp)
Utfordrar kulturministeren
Båtbyggarskulen i Jondal er vedteken nedlagt, og med dette forsvinn ein viktig del av dei lange tradisjonane med trebåtbygging. - Denne utdanninga har vedlikehalde tradisjonar av nasjonal verdi, seier senterpartiets medlem i utdanningskomiteen Rune J. Skjælaaen, som vil kjempe for at det framleis skal finnast utdanning innan trebåtbygging.
- Det er viktig å kunne tilby opplæring i eit handverk som har vore så sentralt for Noreg opp gjennom historia. Og når vi veit at marknaden for trebåtar er så god som den er, burde det absolutt vere høve til å ta ei slik utdanning, seier Skjælaaen. Etter ferien vil Senterpartiet utfordre kulturministeren på kva staten kan bidra med for at ein skal kunne ha eit utdanningstilbod i dette viktige tradisjonsfaget.
- Det må vere mulig å vidareføre dette tilbodet i ei eller anna form, avsluttar Skjælaaen.
