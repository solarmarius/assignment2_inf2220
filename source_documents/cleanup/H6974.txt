
06.04.03
Venstre
Slepp kommunane fri: - Venstre krev det lokale sjølvstyret attende!
Lokalt sjølstyre inneber at borgaren og dei lokale folkevalde får fridom til å forme sitt eige lokalsamfunn. Venstre ønsker derfor meir ansvar lokalt og dermed større fridom over midlane. Dette inneber slutt på statleg øremerking, meir frie midlar og friare kommunal skattlegging. Venstre vil endre kommunelova slik at kommunane får rett til å krevje alle overføringar som frie midler. For å kunne ta sjølvstyret tilbake, må ubalansen mellom oppgåver og ressurser i kommunane rettast opp.
Det udekte barnehageforliket mellom opposisjonspartia på Stortinget er eit døme på korleis Stortinget detaljstyrer kommunane sin økonomi. Kommunane må sjølv avgjera kva dei vil prioritere i barnehagesektoren.
Venstre vil ha høg kvalitet i omsorg og skule. Det krev lokal fridom og lokalt ansvar ­ og tillit til lokalt folkestyre. Det krevst endra haldningar og friske midlar for å løyse problema i t.d. eldreomsorgen, ikkje nye statlege krav og pålegg. Den einskildes rettar må sikrast gjennom lov, ikkje gjennom statleg detaljstyring og minstenormer.
Staten og kommunane må inngå forpliktande avtale om opptrapping av kommunane sin økonomi, slik at det vert betre samsvar mellom dei oppgåvene og dei ressursane kommunane har. Statlege reformer må vere fullfinansierte.
Det berande prinsipp for Venstre er at avgjerda skal takast nærast mogleg den avgjerda gjeld. For å sikre det må det kommunale sjølvstyret grunnlovfestas.
Venstre sitt landsmøte krev at Stortinget gjev kommunane det lokale sjølstyret attende. Tilliten til borgarane og folkestyret må attreisast.
