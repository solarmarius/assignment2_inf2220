
8. august 2003
Senterpartiet
Senterpartiets energipolitiske talskvinne Inger S. Enger utfordrer Steensnæs: Gjør det enklere å bygge mikro- og minikraftverk!
Nå må energiministeren kjenne sin besøkelsestid og sørge for at de mange planene om nye småkraftverk blir realisert, sier Senterpartiets energipolitiske talskvinne Inger S. Enger. Energipotensialet for mikro-, mini- og småkraftverk er anslått til å være et sted mellom 5 og 15 TWh, dvs et betydelig tilskudd til energiforsyningen. Strøm fra slike kraftverk er dessuten godtatt som "grønn energi" i Europa og interessen for å bygge nye småkraftverk er for tida stor.
I dag går utbygginga av mini- og mikrokraftverk for langsomt. Mange av de interesserte grunneierne mister motet i møte med en kostbar og svært omstendelig godkjenningsprosess. Regjeringspartiene ville ikke støtte et konkret forslag om å forenkle regelverket da dette blei behandla i Stortinget i juni. Inger S. Enger utfordrer derfor olje- og energiminister Einar Steensnæs på nytt:
1. Regjeringa må allerede ved framlegging av statsbudsjettet til høsten må presentere konkrete forslag til forenklinger i regelverket for bygging av mikro- og minikraftverk. Søknadsprosedyrene må forenkles og flere avgjørelser legges til lokale myndigheter.
2.Det må utvikles regionale kompetansesentre for bygging av småkraftverk. Kompetansesentrene kan knyttes opp mot allerede eksisterende samarbeidsorganer (regionråd). Disse skal drive kartlegging av utbyggingspotensialet i regionen og bistå utbyggere med faglig veiledning og finansiering.
