
Nr. 15 - 24. august 2003
Valgkampinformasjon fra Arbeiderpartiet
Valgkampduell mellom Carl I. Hagen og Jens Stoltenberg
Hvordan skal vi skaffe arbeid til alle, få en bedre skole og gi de eldre en trygg omsorg?
Mandag 25. august møtes Arbeiderpartiets leder Jens Stoltenberg og Fremskrittspartiets formann Carl I. Hagen til duell om disse temaene.
Duellen skjer på Clarion Hotel Grand Olav, Olavskvartalet, Trondheim
kl. 18.00-19.30.
Det blir hovedinnledninger, korte innledninger på hvert tema, debatt og avslutningsappeller.
Møteleder er Terje Svabø.
Pressen er velkommen til møtet.
På møtet er Andre Larssen (93447377) presseansvarlig for Carl I. Hagen og Torbjørn Giæver Eriksen (97706159) for Jens Stoltenberg.
Stoltenbergs øvrige program i Trondheim samme dag, er slik:
1030 - Terra Seafood - Bedriftsbesøk
1100 - Lunsjmøte i Leiv Erikssonsenteret
1200 - Møte med pensjonister, Erichsens Konditori - Nordgate
· Rita leder ordførerkampen i Trondheim
Rita Ottervik leder klart kampen om å bli ordfører i Trondheim. 25 prosent av de som har avgitt svar ønsker henne i ordførerstolen. Høyres kandidat oppnår bare 19 prosent i samme måling, som er utført av Sentio Norsk Statistikk og offentliggjort i Adresseavisen lørdag. Ottervik scorer høyest blant kvinnene. 29 prosent av de spurte ønsker henne. Ap har nå en oppslutning på over 30 prosent - 30,5 prosent - blant trondhjemmerne, mens Høyre får støtte fra under 24 prosent - 23,7 prosent - av velgerne. SV går tilbake til 15,3 prosent og Frp går tilbake til 12,2 prosent i Trondheim.
Les mer i Adresseavisen:


Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
