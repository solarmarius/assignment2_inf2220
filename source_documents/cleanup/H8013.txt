
19.11.2003
ARBEIDERPARTIETS STORTINGSGRUPPE
Stortingsrepresentant Knut Storberget, Ap
- En viktig seier - Tomtefeste for fall!
Tomtefesterne i Lillehammer er i dag gitt medhold i rettssaken mot 47 grunneierne, og 124 huseiere på Lillehammer får nå kjøpe sin egen tomt. Dommen slår fast at tomtefesterne får kjøpe ut tomtene for 20 ganger den årlige festeavgiften.
- Denne tomtefestesaken har stor prinsipiell betydning for stortingsbehandlingen i forbindelse med Arbeiderpartiets forslag om endringer i tomtefesteloven. Vi ønsker å sikre tomtefestere en rett til innløsing av tomta til en rimelig pris og begrense økninger i tomtefesteavgiften, sier Aps justispolitiske talsperson, Knut Storberget
- Dommen gir oss også et solid grunnlag å jobbe videre på for å sikre tomtefestere over hele landet rett til innløsing av festet tomt til en rimelig pris. Det er en viktig dom for alle tomtefestere at dommen i Valdres tingrett nå slår fast at disse huseierne i Lillehammer har en klar innløsningsrett. Det slås også fast at det er festeren som har skapt verdiene av hus pluss tomt som igjen utgjør totalverdien, sier han og legger til at nå må de øvrige 350.000 tomtefesterne i Norge slippe å gå til domstolene for å innløse tomta huset deres står på.
