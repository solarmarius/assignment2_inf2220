
Oslo 25. juli 2001:
Sosialistisk Venstrepartis Pressetjeneste
Sigrun Aasland: 23 31 34 11
Gratis p-piller og kondomer til ungdom!
Norge ligger på topp i OECD i tenåringsfødsler, samtidig som aborttallene er svært høye, melder NRK. I en fersk OECD rapport slås det fast at Norge ikke har lykkes med å lære ungdom nok om seksualitet og prevensjon.
Nå må regjeringen vise at ungdom er viktig. Alle tenåringer bør få tilbud om gratis prevensjon, mener Inga Marte Thorkildsen, kvinnepolitisk leder i SV og førstekandidat for SV i Vestfold.
Det er spesielt jenter som sitter med ansvaret for forebygging av uønsket graviditet. Kondomer, p-piller og annen prevensjon må bli gratis og lettere tilgjengelig, og seksualopplysning i skole og helsetjeneste må styrkes, mener Thorkildsen.
Hun utfordrer KrF til duell om ungdom og seksualitet, og vil slå hardt ned på puritanske holdninger som rammer unge jenter.
