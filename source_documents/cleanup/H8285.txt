
Dato: 02.04.04
Stortingsrepresentant Øyvind Vaksdal (FrP)
TV2 som mikrofonstativ for miljøbevegelsen!
Fremskrittspartiets energipolitiske talsmann Øyvind Vaksdal reagerer kraftig på TV2s oppslag om at Norge er en storeksportør av strøm. I et innslag dirigert av Naturvernforbundet skapes inntrykk av at Norge pøser strøm ut av Norge.
- En rask titt på Statsnetts statistikk over kraftutveksling med utlandet de sist par årene viser at Naturvernforbundets politikk ville styrt Norge ut i en alvorlig krise. De siste to årene har Norge "importert" langt mer strøm enn vi har "eksportert, " sier Vaksdal, som mener Naturvernforbundet driver med talltriksing.
- Det er sterkt misvisende å inkludere statistikk fra 1990-tallet, hvor Norge hadde overskudd av kraft, og bruke de i en påstand om at vi derfor ikke trenger gjøre noe for fremtiden. Det hjelper norsk industri lite at vi hadde overskudd av strøm i 2000 dersom vi får nok et tørrår i 2004. Strømforbruket har øke betydelig de siste tiårene, mens produksjonskapasiteten henger mer og mer etter, sier Vaksdal.
Vaksdal understreker også at dette ikke er politiske påstander, og ber tvilerne selv sjekke hva Statnett sier. Energisituasjonen i Norge er så alvorlig at man må sikre kraftutbygging som monner.
- Det er kanskje politisk korrekt, men det hjelper ikke kraftbalansen stadig å føre pengene i retning av marginale og ulønnsomme prosjekter, men med teknologi som enkelte politikere mener er "spennende", avslutter Vaksdal.
