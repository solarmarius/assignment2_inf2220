
24.03.03
Bror Yngve Rahm og Ingmar Ljones (KrF)
Miljøvennlig bruk av gassressursene!
Regjeringen har sammen med SV fått flertall for miljøvennlig bruk av naturgass - til det beste for både miljøet og industrien!
Det er nå bred politisk tilslutning til å ta mer av naturgassen i bruk til innenlands verdiskaping. Det vi derimot beklager er at ikke også Arbeiderpartiet og Fremskrittspartiet har sluttet seg til dette. SV har nå tatt et ansvar man kunne forventet at Arbeiderpartiet ville gjøre - både for miljø og verdiskaping!
Økt bruk av naturgass kan sikre sysselsetting og verdiskaping i industrien. Forutsatt at man får til en miljøvennlig bruk vil flertallet vil bruke mer av denne viktige naturressursen. SV har bidratt konstruktivt og skaffet flertall for en grundig gjennomgang av alle sider knyttet til offentlig medvirkning i oppbyggning av infrastruktur for naturgass, som er den mest miljøvennlig fossile energibæreren.
Det er også flertall for å opprette et
pliktig grønt sertifikatmarked. Et grønt sertifikatmarked er en markedsbasert og kostnadseffektiv måte måte å få tatt i bruk nye fornybare energikilder . Høyre, KrF og SV ber Regjeringen ta initiativ til fortrinnvis et norsk/svensk pliktig grønt sertifikatmarked, som eventuelt kan kobles opp mot et internasjonalt system.
Regjeringspartiene og SV sørger også for at det blir opprettet et bredt sammensatt nasjonalt hydrogenutvalg som skal formulere nasjonale mål og nødvendige tiltak for å utvikle hydrogen som energibærer og virkemiddel for innenlands verdiskapning.
