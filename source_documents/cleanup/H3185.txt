
Tirsdag 23.mars
Fra forsvarspolitisktalskvinne Dagrun Eriksen (KrF):
-Hensynet til miljøet tapte i skytefeltsaken
-For oss i KrF er det viktig og ta vare på miljø og naturressurser slik at etterfølgende generasjoner kan få oppleve slike naturopplevelser som vi kan. Det er beklagelig at Ap, H og Frp ikke ville være med å utrede bedre løsninger for skytefelt, uttaler KrF's forsvarspolitiske talskvinne Dagrun Eriksen etter at Stortinget i dag vedtar å bygge skytefelt på Gråfjell i Åmot kommune.
-Det blir en stadig viktigere oppgave for oss å ta vare på de naturressurser vi råder over på en forvaltningsmessig fornuftig måte. Konsekvensutredningene og høringsuttalelser viste at en etablering av regionfelt på Østlandet vil gi betydelige negative konsekvenser for natur, miljø og samfunn, sier Eriksen.
Eriksen legger likevel ikke skjul på at dette har vært en vanskelig sak:
-Vi har hatt to overordnede nasjonale prinsipper som har blitt satt opp mot hverandre. De to problemene vi har hatt her er:
1: å gi forsvaret gode øvingsmuligheter slik at de kan løse de oppgaver forsvaret står overfor
2:Et inngrep på 250.000 dekar i et relativt uberørt natur område.
-Vi i KrF legger stor vekt på at det er en nasjonal forpliktelse og sikre Forsvaret øvingsmuligheter som samsvarer med våre forsvarspolitiske mål. Det er viktig at vi gir våre soldater og befal den trygghet, utdanning og realistiske øvingsmuligheter gir. Men når byggingen av et nytt skytefelt på Østlandet får så store og negative konsekvenser for natur, miljø og samfunn må vi finne andre løsninger, selv om disse ikke tilfredsstiller Forsvarets behov fullt ut, uttaler Eriksen.
