
7.11.2004
Senterungdomen
Ny leiar i Senterungdomen
Senterungdomens landsmøte valde i helga Erlend Fuglum frå Grong i Nord-Trøndelag til ny leiar. Fuglum (26) er sjølvstendig næringsdrivande og av utdanning bachelor i informatikk.
- Vi står framom eit spanande arbeidsår med store utfordringar. Senterungdomen skal syta for at Senterpartiet også i framtida er eit miljøparti, og at partiets landsmøte framleis går i mot ny oljeverksemd i Barentshavet.
Året blir og prega av skolering fram mot haustens val, der Senterungdomen skal gjere det endå betre enn suksessen frå fjorårets skoleval der vi enda opp med nest størt framgang på landsbasis.
Landsmøtet vedtok mellom anna "Ungdommens Stortingsvalprogram", eit program med gode, konkrete ungdomssakar. - I dette programmet løftar vi fram ungdomen si optimisme og framtidstru. Programmet viser klart at Senterungdomen er det naturlege førstevalet for ungdom som vil satse på ei framtid i distrikta, seier nyvald leiar Erlend Fuglum. Programmet skal og danne grunnlag for et eige ungdomskapittel i Senterpartiets Stortingsvalprogram.
Erlend Fuglum fekk med seg Karoline Bjerkeset (Møre og Romsdal), Hilde S. Grønhovd (Buskerud), Bendikte P. Hansen (Finnmark), Anja Hjelseth (Telemark), Arnstien Menes (Sogn og Fjordane), Alexander Fosse Andersen (Akershus), Ivar Vigdenes (Nord-Trøndelag), Kjersti Bjørnstad (Oppland), Marius Strømmen (Sogn og Fjordane), Kåre Gunnar Fløystad (Aust-Agder), Renate Gustad (Møre og Romsdal), Håvard Holden (Sør-Trøndelag), Katrine Rong Holter (Hordaland).
For friske meiningar eller meir informasjon, kontakt Senterungdomens leiar Erlend Fuglum (mobil: 40215198) eller generalsekretær Leidulf Gloppestad (mobil: 97786989).
