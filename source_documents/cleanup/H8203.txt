
12.03.2004
ARBEIDERPARTIETS STORTINGSGRUPPE
- Vernepliktens status må heves
- Det er skuffende at Regjeringen ikke kommer med konkrete tiltak som styrker og befester vernepliktens stilling i det norske samfunnet, sier Marit Nybakk, leder av Forsvarskomiteen på Stortinget. Hun sier det i anledning av at Stortinget i dag har mottatt Regjeringens forslag til hvordan Forsvaret skal utformes i perioden 2005-2008.
Nybakk viser til at Stortinget i to år har ventet på forslag om statushevende tiltak for vernepliktige.
- Det som ligger i langtidsproposisjonen, er så uforpliktende og lite konkret at det er en fornærmelse mot dem som avtjener førstegangstjeneste. En styrking av innholdet i tjenesten er helt nødvendig så lenge bare halvparten av de mannlige ungdomskullene tas inn i Forsvaret, sier Nybakk som også er skuffet over at Regjeringen ikke foreslår sesjonsplikt for kvinner, slik bl.a. Arbeiderpartiets kvinnebevegelse går inn for.
Forsvarskomiteens leder mener det viktigste er at Forsvaret i kommende langtidsperiode nå befester endringen fra et stort invasjonsforsvar til et forsvar basert på geografisk konsentrasjon og mobile høyt kvalifiserte enheter, som på kort varsel kan steppe inn ved terrorangrep på norsk jord eller ved store krisesituasjoner.
Nybakk understreker også viktigheten av samarbeidet mellom sivilt og militært beredskap.
Hun mener at dokumentet totalt sett er et godt utgangspunkt for forhandlinger i Stortinget om forsvarspolitikken og håper på et bredt flertall om de store og til dels vanskelige spørsmål i proposisjonen.
Marit Nybakk sier at når man bruker nærmere 30 milliarder kroner pr. år på Forsvaret, må folk føle at deres sikkerhet er ivaretatt på best mulig måte. Hun mener det er klokt av Regjeringen å legge opp til samme bevilging til Forsvaret hvert år i planperioden, slik at man ikke vedtar urealistiske opptrappingsplaner.
Av Nybakk presiserer at det fortsatt er viktig å holde fokus på den nødvendige omstillingen av Forsvaret. En kontinuerlig gjennomgang av Forsvarets totale virksomhet, inkludert en videre omorganisering av støttefunksjonene er en forutsetning for et sterkt og moderne forsvar.
Foresp
