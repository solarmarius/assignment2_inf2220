
FREMSKRITTSPARTIETS
STORTINGSGRUPPE
fra stortingsrepresentant Øyvind Vaksdal(FrP), 15/12-2000
GI OLJEAKSJER TIL FOLKET
- Ved en delprivatisering og børsnotering av Statoil, bør det være en selvfølge at de egentlige eierne av selskapet, nemlig det norske folk, får tildelt en del av aksjene i selskapet, sier Fremskrittspartiets olje- og energipolitiske talsmann Øyvind Vaksdal.
Ved behandlingen av denne sak i Stortinget vil Fremskrittspartiet foreslå at 15% av aksjene i Statoil skal gis til alle norske statsborgere over 18 år. Dette vil medføre at hver enkelt får tildelt aksjer til ca. 4.000 kroner og vil i tillegg bidra til at det norske folk får en skikkelig voksenopplæring i det å håndtere aksjer.
- Fremskrittspartiet er positive til at det endelig ser ut til at vi får privat kapital inn i Statoil, og at selskapet børsnoteres, og vi ønsker Regjeringen og Arbeiderpartiet velkommen etter, sier Vaksdal i en kommentar. - Vi er imidlertid skeptiske til at Statoil og Hydro skal forfordeles når det SDØE andeler, og vi vil heller ta til orde for fri konkurranse ved at auksjonsprinsippet legges til grunn ved eventuelt salg av andelene, da dette vil optimalisere statens inntekter.
