
Torsdag 13. februar 1992
Kåre Gjønnes i utenriksdebatten:
NEI TIL EF - JA TIL FORSVARSPOLITISK SAMARBEID
Et klart nei til norsk medlemsskap i EF og et like klart ja til assosiert medlemskap i Vestunionen var de signalene Kristelig Folkepartis parlamentariske leder Kåre Gjønnes ga under sitt innlegg i utenriksdebatten i Stortinget torsdag. En EF-søknad i denne perioden er i strid med regjeringspartiets klare signaler før stortingsvalget i 1989, og må føre til en folkeavstemning, slo Kåre Gjønnes fast.
Kåre Gjønnes advarte mot å føre EF-debatt "på gårsdagens premisser". Dette mente han både ja- og nei-siden gjorde seg skyldig i.
-Det vil være klokt av NEI-siden å innrømme at vi har nye problemstillinger i Europabildet i 1992. JA-siden bør avstå fra å kopiere propaganda-plater fra 1972, for historien har vist at sentrale ja-argumenter fra den gang var feil, slo Kåre Gjønnes fast.
Kåre Gjønnes undertreket at KrF fremdeles betrakter EØS som et selvstendig alternativ i forhold til medlemsskap. Han konstaterte at sigalene som er kommet i slutt-fasen av EØS-forhandlingene fra såvel statsminister og utenriksminister i Norge, som fra andre EFTA-land, har bidratt til å svekke forhandlingspresset.
-En slik utvikling har jeg advart mot tidligere, og jeg har det samme synet nå, sa han. At noen ser på EØS som en mellomstasjon, var ingen nyhet for Kåre Gjønnes. -Disse har hele tiden hatt medlemskap som det endelige mål, sa han.
