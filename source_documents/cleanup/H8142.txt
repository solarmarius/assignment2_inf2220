
Venstres Landssytre 15. februar 2004
Trine Skei Grande, parlamentariske leder i Venstre
-Vil likestille partnerskap og ekteskap
- Det er ikke vår rolle som politikere å definere hvilken familieform somer den beste, sier Trine Skei Grande. Hun mener derimot at politikere skalsørge for trygge rammer uansett hvilken familieform den enkelte velger.Venstres familiepolitikk er tuftet på liberale grunnverdier og ønsker etsamfunn som likebehandler homofile og heterofile.
Venstre ønsker å likestille ekteskapet og partnerskapet. - Det gjøres vedat en felles juridisk ekteskapsinngåelse erstatter kirkelig vigsel somekteskapsinngåelse, og samtidig erstatter gjeldende partnerskapslov, sierSkei Grande.
-Barn født i lesbiske og homofile forhold skal ikke ha mindre rettigheterenn andre barn bare på grunnlag av foreldres legning,avslutter Skei Grande.
Vedlagt følger den vedtatte resolusjonen fra landsstyret.
- - - - - - -
Venstres landsstyre februar 2004
Venstre vil likestille partnerskap og ekteskap
Politikere skal ikke bestemme hvilken familieform som er den beste, men sørge for trygge rammer uansett hvilken familieform den enkelte velger. Venstre ønsker et samfunn som likebehandler homofile og heterofile og som ikke rangerer ulike familiekonstellasjoner.
Partnerskapsloven har til en viss grad bidratt til et mer positivt syn på homofil kjærlighet og samliv, men loven innebærer uansett en rangering av parforhold, der det heterofile ekteskapet troner øverst. Venstre ønsker å likestille ekteskapet og partnerskapet. Det gjøres ved at en felles juridisk ekteskapsinngåelse erstatter kirkelig vigsel som ekteskapsinngåelse, og samtidig erstatter gjeldende partnerskapslov. Ved å innføre en felles ekteskapslovgivning vil også lesbiske og homofile få fulle adopsjonsretter. En konsekvens av dette må bli at den av partene som ikke er barnets kjødelige mor må få rett til pappapermisjon på linje med fedre. Det er adoptivforeldrenes evne til å gi barna en god oppvekst som skal være avgjørende, ikke sivilstatus eller seksuell legning. Homofile skal på lik linje med andre vurderes som adoptivforeldre.
