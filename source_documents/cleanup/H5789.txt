
24. april 2002
Bror Yngve Rahm, KrFs energi- og miljøpolitiske talsmann og leder i Stortingets Energi - og miljøkomite.
- NVEs forslag til kraftutbygging i Sauda for omfattende
- NVEs forslag om å gi tillatelse for å oppruste og utvide den tidligere utbyggingen i Sauda er for omfattende. KrF på Stortinget vil ta endelig stilling til utbyggingen når saken kommer til behandling i Stortinget om ca et år. Det er viktig å understreke at dette er NVEs anbefaling og ikke det endelige utfallet. - I denne saken må vernehensyn og behovet for økt kraftproduksjon veies opp mot hverandre, uttaler Bror Yngve Rahm.
Norges Vassdrags- og Energiverk ga tirsdag 23. april anbefaling om å gi tillatelse til utvidelse og utbygging av kraftverket i Sauda. En omfattende utbygging som vil nærmere 2000 GWh i økt produksjon. NVE understreker selv at ulempene for miljø og friluftsliv ved den foreslåtte utvidelsen er redusert til et akseptabelt nivå. Derfor har de tatt ut Langfossen og Saltlåna fra planene. KrF ser også andre lignende negative konsekvenser ved denne utbyggingen.
Dette gjør at vi må vurdere saken nærmere, noe Stortinget får anledning til når saken kommer til behandling i Energi- og miljøkomiteen. Her er det viktig at vi som politikere sørger for at alle interesser og impliserte parter blir med i prosessen og kan få uttrykk for sine syn, uttaler Bror Yngve Rahm.
