
Onsdag 25. august 1993
Fra Norges Frikirkeråd har såvel formann Enok Bye som generalsekretær Dag Nygård skrevet under, sammen med Lise og Ludvig Karlsen fra Evangeliesentrene, Karl Johan Hallaråker fra Det Vestlandske Indremisjonsforbund og evangelist Egil Solheim.
Opprop fra norske kristenledere:
STORTINGSVALGET 1993 - ET VERDIVALG
En gruppe på 22 ledere innen kristen-Norge sender i disse dager ut et opprop der der oppfordrer velgerne til å prioritere grunnleggende menneskelige og moralske verdier på grunnlag av en kristenetisk basis. Det kan best skje ved at velgerne samler seg om å støtte Kristelig Folkeparti.
De 22 kristenlederne skriver at stortingsvalget av flere grunner vil bli et avgjørende verdivalg. De gir seks grunner til at de oppfordrer velgerne til å støtte KrF: Kampen for det ufødte liv, arbeidet for vern om ekteskap og familieliv, arbeidet for en aktiv verdiformidling utfra kristne grunnverdier i hjem, skole og samfunn, og dessuten KrFs miljøpolitikk, bistandspolitikk og rusmiddelpolitikk.
De 22 underskriverne representerer hele bredden av det norske kristenliv. Blant andre har biskop Erling Utnem, generalsekretærene Torbjørn Lied og Helge Aarflot fra henholdsvis Santalmisjonen og Israelsmisjonen skrevet under, sammen med ledende navn innen pinsebevegelsen som Morgan Kornmo, Oddvar Tegnander og Emanuel Minos. På oppropet finner man også salmedikteren Liv Nordhaugs navn, forfatteren Kirsten Fougner, forlagssjef Kurt Hjemdal og tidligere stortingsrepresentant Kjell Furnes.
