
Hjelmeland KrF
Program for perioden 2003 - 2007
Kristeleg Folkeparti legg det kristne menneskesynet, dei ti boda og den bibelske forvaltartanken til grunn for alt sitt politiske arbeid.
Respekten for menneskeverdet, likeverd og likestilling er grunnleggjande. Vi ser i dag teikn på at verdiar i samfunnet vert truga gjennom oppløysing av nettverk i nærmiljø og familiefellesskap, tendensar til grådighetskultur og aukande valdsbruk.
Det er naudsynt på ny å tenkja gjennom dei grunnleggande kristne verdiane som kan ta vare på og vidareutvikla eit godt og varmt samfunn.
KrF er alternativet for alle som ynskjer eit samfunn bygd på dei kristne grunnverdiane.
Trygge og gode levekår
Å gje barn, unge, familie, einslege og eldre støtte og hjelp til å fungera godt saman er den beste form for førebygging. Å styrkja dei sosiale nettverka i oppvekstmiljøet er difor ei prioritert oppgåve.
For å oppnå dette vil Hjelmeland KrF arbeida for:
· førebyggjing av familieoppløysing gjennom rådgjeving.
· å sikra frivillige organisasjonar gode vilkår.
Skule og barnehage
Fundamentet for barns opplæring er ein god offentleg grunnskule. KrF vil verna om den kristne føremålsparagrafen, og arbeida for at det vert lagt vekt på etiske spørsmål og haldningar i skule og barnehage.
KrF sitt overordna skule- og barnehagepolitiske mål i Hjelmeland er:
- full barnehagedekning
For å oppnå dette vil Hjelmeland KrF arbeida for:
· så langt råd er halda fast på dagens skule- og barnehagemønster
· å sikra elevane eit best mogeleg opplæringstilbod, tilpassa den enkelte elev sine evner og føresetnader
· satsa på førebygging ved å oppretthalda gode spesialtenester
· skapa skule- og barnehagemiljø som fremjar trivsel og motverkar mobbing
· syta for kompetanseutvikling for personalet og leiarane
· auka IKT- satsinga i skulen ( maskinar, programvare, e-nettverk)
· ha fokus på brukarundersøkingar
Helse og omsorg
Helse, omsorg og tryggleik er viktig for eit godt og meiningsfylt liv. Omsorg og tryggleik i kvardagen førebyggjer og gir høgare livskvalitet. Å ivareta helsa er fyrst og fremst vårt eige ansvar, men når vi treng hjelp, ønskjer KrF å ha eit godt utbygd hjelpeapparat for førebygging, opptrening og behandling.
KrF sitt overordna helse- og sosialpolitiske mål i Hjelmeland er:
· at innbyggjarane er trygge på at dei får hjelp når dei treng det
· høg kvalitet i alle tenesteledd
For å oppnå dette vil Hjelmeland KrF arbeida for:
· at det skal vera eit tilbod om hjelp i heimen når akutte situasjonar oppstår i ein familie
· å byggja opp og behalda eit godt tilbod i psykiatrien med til dømes dagtilbod
· at støttekontaktordninga og ordninga med avlastningsheimar vert utvida når det er behov for det
· å hjelpa personar med rusproblem i heimesituasjon og gi tilbod om institusjonsopphald
· å halda fram med ordninga med omsorgsløn
· at kommunen fører ein restriktiv alkoholpolitikk
Samferdsel
Gode kommunikasjonar er viktige for utvikling av kommunen. Både busetjing og næringsliv er avhengige av betra kommunikasjonsløysingar.
KrF sitt overordna samferselspolitiske mål for Hjelmeland er:
betra kommunikasjon mot Stavanger
betra vegnettet innan kommunen
trafikksikkerhet
For å oppnå dette vil Hjelmeland KrF arbeida for:
å sikra gjennomføring av Ryfast
at Rv-13 vert opprusta m/breiddeutviding på strekningane Tysdal-Vatne og Askvik- Pundsnes
at Rv-13 vert innkorta. l.prioritet tunnel Svadberg-Tysdal
betre vegsamband frå Rv-13 mot industriområdet på Hundsnes/Vikaneset
å betra standarden på våre kommunale vegar
å betra trafikksikringa langs del mest trafikkerte vegane - tryggja skuleveg (gong­ / sykkelveg, lys, skilt, busslomme)
opprusting av Fv-650 på Randøy
at ferjesambandet Hjelmeland - Nesvik må få fleire faste avgangar kvar dag etter kl 23:00
meir brukarvennlege bussruter i kommunen og til/frå Tau.
tenleg hurtigbåttilbod.
fastlandssamband til Helgøy.
Bustadbygging
KrF sitt overordna bustadpolitiske mål i Hjelmeland er :
at fleire vel å busetja seg i Hjelmeland
For å oppnå dette vil Hjelmeland KrF arbeida for:
at det til et kvar tid er nok attraktive tomter.
å tilretteleggja for spreidd bustadbyggjing
å tilretteleggja for utbyggjing av mindre bueiningar og utleigebustader
å sikra rask og effektiv byggjesakshandsaming.
Næringslivet
