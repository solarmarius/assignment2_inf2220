
05.04.03
Venstre
Venstre vil ta vare på lokalsjukehusa
Det kjem no rapportar frå mange landsdelar om at fleire av dei regionale helseføretaka planlegg nedlegging av både lokalsjukehus, fødeavdelingar og akuttmedisinske avdelingar. Det kan føre til at mange innbyggjarar vil få svært lang veg til sitt nærmaste lokalsjukehus med auka fare for liv og helse. Venstre meinar at dette ikkje er ei tilrådelig utvikling, og krev at innbyggjarane alle stader i landet både skal ha tryggleik, nærleik og kvalitet på helsetilbodet sitt. Lokalsjukehusa i dag gjev innbyggjarane våre alt dette, og kvaliteten på tenestene er god, også på dei mindre sjukehusa.
Venstre vil også streke under lokalsjukehusa sin tyding for ein god og tjenelig primærhelsetjeneste.
Helsereforma blei innført av regjeringa Stoltenberg. Svakheta blir nå synlege. Venstre vil evaluere denne reformen og vil sikre ein lokal og demokratisk styring av sjukehustilbodet. Venstre sitt landsmøte meinar at hovedstrukturen i det desentraliserte sjukehustilbodet difor må oppretthaldast, og ber Regjeringa arbeide for dette.
I tillegg krev Venstre at det blir større offentlegheit i helseføretak, mellom anna at styremøta i alle helseføretak skal vere for opne dører. Kommunar og organisasjonar må nå gjevast full innsyns- og uttalerett før helseføretaka skal vedta viktige prioriteringar og endringar i tenestetilbod m.m.
