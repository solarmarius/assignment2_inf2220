
17.8.2003
Valgkampinformasjon fra Arbeiderpartiet
Nr. 8 - 17. august 2003
Dette skjer i morgen
Jens Stoltenberg møter Carl I. Hagen til duell i NRK TV "Valg 2003: Redaksjon EN" kl. 20.25.
- Ingen motsetning til heldagsskole
Byggenæringens Landsforening (BNL) presenterte en undersøkelse i VG i dag, søndag 17. august, som viser at norske skolebygg må rustes opp betydelig for å sørge for at elevene i grunnskolen får et bedre inneklima. - Dette er ingen motsetning til å satse på heldagsskole, slik BNL antyder. Det er en forutsetning når elever skal være lengre på skolen, sier nestleder i Arbeiderpartiet, Hill-Marta Solberg.
- Å sette opprusting av skolebygg opp mot heldagsskole er etter Arbeiderpartiets syn feil, fordi vi vet at læring best foregår når elevens fysiske miljø er godt. Arbeiderpartiets mål er at Norge skal få verdens beste skole for alle. Med et så ambisiøst mål, må vi å se skolens fysiske tilstand i sammenheng med et bedre innhold.
- I tillegg til at Arbeiderpartiet fikk flertall for vårt forslag om en låneordning til å ruste opp skolebygg, har vi foreslått økte overføringer til kommunene, noe som også vil styrke grunnskolen. Dessverre har vi et stortingsflertall som synes det er viktigere med skattelette til de som har mest fra før enn å gi mer til felleskapsløsinger som en styrket fellesskolen, avslutter Solberg.
For ytterligere kommentarer fra Hill-Marta Solberg, ring 24 14 41 10 så blir kontakten videreformidlet.
Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
