
14.05.2002
- Uakseptabel avgiftsøkning
Mange boligeiere som leier tomt får i disse dager krav om kraftig økning av tomtefesteleien. Noen får en økning i årsleien fra 4-500 kr til mellom 20-30 000 kroner. Mange må forvente kraftig økning på leien når kontraktene skal fornyes etter at Regjeringen åpnet for prisøkning. - For Arbeiderpartiet er denne avgiftsøkningen uakseptabel. Vi mener at tomtefesteinstituttet bør avvikles, og at det derfor må bli lettere å innløse eiendommer som i dag blir leid til bolig eller fritidsformål,sier stortingsrepresentant Knut Storberget. Arbeiderpartiet har levert inn forslag til Stortinget om å avskaffe ordningen med tomtefeste.
Tomtefesteordningen er mange hundre år gammel i Norge, den eldste festekontrakten man kjenner til er snart 700 gammel og skrevet på skinn!
Arbeiderpartiet har levert inn forslag til Stortinget om å avskaffe ordningen med tomtefeste. Mange tomtefestere (boligeiere som leier tomt) får i disse dager krav om kraftig økning av tomtefesteleien. Noen får en økning i årsleien fra 4-500 kr til mellom 20-30 000 kroner. Mange tomteleiere i landet må forvente kraftig økning på leien når kontraktene skal fornyes.
- Arbeiderpartiet har alltid vært imot en slik avgiftsøkning, og stemte senest før jul i Stortinget for et forslag om å utsette den nye loven som gir adgang til en slik økning. Frp, H, Krf, V og Sp stemte imot. Trond Helland fra Høyre uttaler at han er enig med regjeringen om å beholde ordningen med tomtefeste, fordi de som eier tomtene, tidligere ikke har fått økonomisk uttelling for å eie,sier Stortingsrepresentant Knut Storberget.
-For Arbeiderpartiet er denne avgiftsøkningen uakseptabel. Vi mener at tomtefesteinstituttet bør avvikles, og at det derfor må bli lettere å innløse eiendommer som i dag blir leid til bolig eller fritidsformål.
Denne ordningen er urettferdig og diskriminerende overfor de som leier tomt. Etter vår mening er det urimelig at grunneieren skal få verdiøkningen i form av markedsverdi når det i stor grad er tomtefesteren og det offentlige som står for dette. Eksempler på dette er utbygging og utvikling av vann, kloakk, kommunikasjons systemer, sier Storberget.
- Dette er en forelda ordning som berører 750 000 mennesker i Norge. Det er nok utfordringer som det er med mangel på boliger, dyre priser, om ikke dette skal tre inn i denne rekken. Dette kan ikke betegnes som sunn boligpolitikk. Høyre, Venstre, KrF, FrP og SP, det er ingen skam å snu, mener Knut Storberget.
