
Stortinget, 7. desember 1999
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiet
VALGKAMPENS "STØRSTE" FORSVARERE AV ØKTE LÆRERLØNNINGER TØR IKKE TA DEBATTEN!
Fremskrittspartiets Per Sandberg gir uttrykk for stor skuffelse og ikke så rent lite irritasjon over at Høyre i administrasjonskomiteen sørget for å utsette debatten rundt lærerlønningene i Stortinget den 17 desember.
Høyre som fløy høyest i valgkampen vedrørende lærernes lønn støtter i utgangspunktet Fremskrittspartiets forslag, men vil ikke ta debatten.
Sandberg vil spesielt vise til og presisere at det er nå problemstillingen i Fremskrittspartiets forslag er blitt aktualisert gjennom aksjoner fra lærerne, protesttog og uenighet i fagorganisasjonene. Komiteen har tidligere gitt uttrykk for at forslaget skulle vedlegges protokollen i påvente av to handlingsplaner Stortinget har til behandling. At Høyre sammen med SV ikke greier å videreføre debatten fra valgkampen i Stortinget nå, men heller ønsker å utsette hele debatten vitner vel bare om at Høyre og SV kanskje ikke er så opptatt av denne problemstillingen allikevel, avslutter Sandberg.
