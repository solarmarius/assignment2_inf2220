
Stortinget 7.10.03
Stortingsrepresentant Inger S. Enger (Sp)
Partiene må holde sykehusløftene fra valgkampen
I gårsdagens trontaledebatt fikk sirkuset rundt regjeringsspørsmålet fått mest oppmerksomhet. Senterpartiets talere forsøkte å dreie debatten over mot de politiske sakene. ?Hvis vi skal ta partiene på alvor, er det etter denne valgkampen flertall på Stortinget for mange viktige saker som for eksempel en bedre kommuneøkonomi og å opprettholde akuttmedisin og fødeavdelinger på sykehus rundt i landet. Men vi er bekymra for at den politiske debatten denne høsten vil handle om krise og regjeringsmakt, fremfor hvordan vi kan samarbeide om å innfri de løftene partiene ga i valgkampen, sier Senterpartiets stortingsrepresentant Inger S. Enger.
Senterpartiet valgte å legge frem forslag i trontaledebatten om sikring av et desentralisert fødetilbud og et forsvarlig akuttmedisinsk tilbud over hele landet, som var basert på løfter et flertall av partiene har gitt i løpet av valgkampen:
Stortinget ber regjeringen fremme forslag til en plan for å sikre et desentralisert fødetilbud og et forsvarlig akuttmedisinsk tilbud over hele landet. Planen må ta sikte på å forhindre den seksjonering og sentralisering av slike tilbud som nå kan skje innen spesialisthelsetjenesten.
·
Dessverre var det bare SV som valgte å støtte forslaget. Sjøl om flere andre partier hadde lovt det samme i valgkampen, hadde de i går kveld ulike typer begrunnelser for å stemme imot.
- Regjeringens arbeid bærer preg av slitasje og at Høyre har fått farten opp for å realisere sine store politiske prosjekt. Det gjelder å konkurranseutsette virksomhet, slå sammen kommuner, fjerne fylkeskommunen, erstatte målrettet næringspolitikk med generelle skattelettelser og bidra til irreversible strukturendringer innen landbruk og fisk. Regjeringens høyre-dominerte politikk gjør at det er mer enn noen gang treng en kraftfull røst som kan snakke distriktenes, lokalsamfunnenes, industriens og næringsutøvernes sak i Stortinget. Denne røsten vil Senterpartiet være, og vi føler at høstens valg har gitt oss ekstra styrke i dette arbeidet, sier Enger.
