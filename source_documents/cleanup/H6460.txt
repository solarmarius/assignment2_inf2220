
12.12.02
Venstre
Ikke varetekt for barn!
- Barn under kriminell lavalder bør ikke settes i varetektsfengsel, sier Venstres nestleder Trine Skei Grande.
Drapssaken i Arendal har aktualisert denne problemstillingen, og politiet begrunner kravet om varetektsfengslingen med at de ikke har andre alternativer.
- Da må vi se på samarbeidet mellom politi og barnevern, og om det bør etableres en beredskap i barnevernet til å ta hånd om barn etter alvorlige forbrytelser, sier Skei Grande, som vil ta spørsmålet opp under Venstres landsstyremøte i helga.
