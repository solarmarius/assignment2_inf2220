
Dato 08.10.03
Stortingsrepresentant Jan Arild Ellingsen
- Justisbudsjett uten mål og mening
Fremskrittspatiets justispolitiske talsmann Jan Arild Ellingsen konstaterer at kampen mot kriminalitet fortsatt ikke er prioritert av Regjeringen. - Dette er både skuffende og skremmende, sier Ellingsen som mener regjeringen ikke tar innover seg problemene dette skaper på lang sikt.
Av det Ellingsen undrer seg over er den manglende sammenhengen i prioriteringene. Blant annet kutter Regjeringen i kriminalomsorgens utdanningssenter (KRUS), samtidig som man vet at behovet for fengselsbetjenter vil øke de nærmeste årene.
- Dette er klart noe de selv må evne se at det ikke er sammenheng i, sier Ellingsen forbannet.
Budsjettet er også dårlig nytt for politi og lensmannsetaten. - En vekst på 0,9 % er ingen satsning på et allerede sultefôret politi, sier Ellingsen.
Tilbakemeldinger vi har fått indikerer at flere politidistrikter allerede risikerer å måtte gå til dirrekte oppsigelser av politifolk fortsetter Ellingsen oppgitt. Dette er noe Fremskrittspartiet neppe kan svelge.
Videre er Ellingsen overasket over kuttet i budsjettet til tingrettene og lagmannsrettene. For kort tid siden kom det frem at domstolene ikke hadde mulighet til å overholde Stortingets fastsatte tidsfrister for saksbehandling. - Det viser mangel på handlekraft når Regjeringen ikke tar tak i dette men tvert i mot, kutter på dette området, sier Ellingsen irritert.
- Det kan virke som om regjeringen ikke klarer å fullføre en tankerekke innen justissektoren, avslutter en hoderystende Ellingsen.
