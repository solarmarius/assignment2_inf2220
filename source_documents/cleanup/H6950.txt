
05.02.03
NasjonalAlliansen
Nyhetsbrev Februar 2003
[Uttalelse #1:]
Av:
Y. Brenna
DE MANGE GLEMTE I DET POLITISKE UTSTILLINGSVINDUET
Oppgjøret for pensjonistene lar vente på seg. Da folkepensjonen ble vedtatt, var det politisk enighet om at pensjonsutbetalingene skulle følge den generelle lønnsutviklingen. Så vidt jeg har fått opplyst, skylder derimot staten pensjonistene betydelige beløp.
Hvilket parti har i størst grad forstått urettferdigheten og hvor skoen trykker? Igjen virker det som at NasjonalAlliansen har det mest rasjonelle synet. La det bli husket valgdagen.
Den største politiske feil som ble begått, var å ikke sette noen lovhjemmel for pensjonens størrelse. Pensjonistene har vært ofre for manipulerende politiske krefter, som hele tiden med alles vitende har underslått våre alles penger.
Hvilket parti er det som kan være bekjent av og forsvare slike hjerterå svik mot de eldre, barn og ungdom, ja, de aller svakeste og mest sårbare av oss?
Tyveri og underslag kjenner vi til som straffbare ugjerninger og nidingsverk det ellers - for vanlige folk - blir slått ned på straks. Det blir oppfattet som rettferdige reaksjoner. Div. regjeringspartier kan dog tillate seg det meste uten rettsforfølgelse. Så langt er vi altså kommet.
Eldre blir syke og dør i hjemmene sine fordi de etter ublu og skammelige prishevinger på elektrisk strøm ikke har råd til å varme seg i hjemmene sine. Skoler må avlyse eksamener, fordi de ikke har råd til papir og andre hjelpemidler. Jeg kunne her ramset opp de utroligste enkeltepisoder. Smalhans gir utrolige utslag. Dette hører ikke hjemme noe sted i Norge, statistisk sett ett av verdens rikeste land.
Norge har lenge vært et trygt og fredelig land å vokse opp i, bo i og bli gammel i. Slik er det ikke lenger. Mørketallene er vitterlig store, så utrolig mange fanges ikke opp. En må kunne spørre seg hva det er som får så mange medborgere, arbeids- og klassekamerater, medstudenter, venner og kjente, politikere, byråkrater og ansatte i styrer og stell, både i det private og offentlige, til å oppføre seg som de gjør overfor sine landsmenn. Stor allmennkunnskap og bred livserfaring er det ingen tvil om at de har. Verdibegrepene i samfunnet er i stadig forandring.
Det heter "alt til sin tid", men visse grunnelementer må stå fast. Utviklingen som våre politikere i stor grad har styrt eller unnlatt å styre, har spesielt de senere årene gått altfor raskt, og i gal retning. Det er vanskelig å forklare dette til folk som er så til de grader oppslukt av makt, innvidd av maktmennesker og en avsondret maktkultur og bortforklarer de vanvittige konsekvensene som framskrittenes pris. Nå må vi rett og slett gi dem som har styrt og stelt så innmari talentløst sparken. Vi må prente inn i folk at det kun er NasjonalAlliansen man kan stemme på, dersom man ikke ønsker nye uverdige mellomparti- eller høyrestyrer, som uansett hvordan man snur og vender på det, vil ramme de svakeste, eller sosialistisk styre, som i tillegg tar rotta på vanlige arbeidsfolk med å sette skattepengene våre over styr i den ene skandaløse disponeringen etter den andre. Med de etablerte partiene blir det bare ytterligere urettferdighet. Enda flere vil ikke få den hjelpen og oppfølgingen de har krav på.
Før eller siden må vi tilbake til den gamle modellen, med gode, tette og solide fellesskap. Det forutsetter at vi alle styrker våre bånd til vårt opphav og vår interesse og ærefrykt for vårt lands og folks skjebne. Vi må streve til det ytterste.
[Uttalelse #2:]
Av:
NasjonalAlliansen
NORGE OG NATO
Tidligere hadde NasjonalAlliansen i sitt partiprogram at Norge kan være medlem i militære allianser under forutsetning av at disse ikke var angrepsallianser.
I den nye utgave at partiprogramet vil dette bli nærmere presisert ved at partiet går imot norsk medlemsskap i NATO.
Etter 2.verdenskrig ble NATO opprettet som en motvekt til det man anså som den kommunistiska faren fra øst. Men da østblokken kvittet seg med de undertrykkende diktaturene ble også deres militærallianse - Warzawapakten - oppløst. Allerede på dette tidspunkt burde NATO oppløst seg selv for å komme nedrustningen i møte. Men dette skjedde ikke!
Tvert i mot utviklet NATO seg nå fra å være en påstått forsvarsallianse til å bli en angrepspakt. USA bruker nå NATO som et redskap for å kunne utføre sin selverklærte misjon som verdenspoliti.
På begynnelsen av 1990-årene var det Jugoslavia som fikk gjennomgå. Senere falt bomber og granater over uskydige afghanere. I disse dager ser det ut som det er sivile irakere som står på menyen for grådighetens spill. USA, med George W. Bush i spissen, sitter altså på den andre siden av kloden og "krever" at Saddam Hussain fjernes fra sin posisjon. Men med hvilke fullmakter? Lukter vi lysten på økt oljereserver, elle hva er det som ligger bak? Tviler på at USA hadde vært så veldig engasjert om Irak hadde produsert bananer.
NasjonalAlliansen mener at hvert folk må kunne være herre i eget hus. Vi vil derfor markere oss klart fra USA's og NATO's imperalistiske politikk. Om hvert land var sikret suverenitet i eget område, ville vi trolig vært et stykke på vei for varig fred i verden. Men de imperalistiske og kapitalistiske kreftene godtar visst ikke dette - enda! Økonomiske gevinster står høyt i kurs.
Som en konklusjon av dette kan ikke NasjonalAlliansen se noen fordel med at Norge er medlem av denne nye drapsmaskinen.
NORGE UT AV NATO
[Uttalelse #3:]
Av:
Anton H.
MONARKIET, EN FREMTID ELLER IKKE?
I dagens moderne verden bør vi kunne undre oss litt hvorfor det bare er noen få land som har beholdt statsformen Monarki.
For vårt lands vedkommende har nok kongedømmet en gang hatt sin misjon, men når vi nå skriver 2003 bør dette tas opp til revurdering.
Det hevdes at vi lever i et demokrati. Men er det å oppfatte som demokratisk at en person blir født til å være statsoverhode? Riktignok er det slik at vår konge har svært begrenset (les: Null) makt, men desto større grunnlag for å stille kritiske spørsmål til hele statsformen.
At en person skal kunne fremstå utad som konge bør bygge på tillitt, ikke være en nedarvet tradisjon. Litt for mange skandaler blant folk med "blått blod", både i Norge og i utlandet, har heller ikke bidrat til å styrke argumentasjonen for å beholde denne foreldede statsformen.
Ved en eventuell folkeavstemning om Monarkiet i Norge, ville vi nok pr. dags dato endt opp med et JA. Dette skyldes at voksne og eldre personer har en innebydt solidaritetsfølelse overfor kongehuset. Likevel tror jeg at en aktiv debatt over temaet vi kunne endre manges konservative synspunkter.
Hvorfor ikke ta denne debatten, slik at folket selv kan diskutere seg frem til hva som gagner landet best? I dag registrerer vi at Sosialistisk Venstreparti er det partiet på Stortinget som ønsker folkeavstemning om Monarkiets fremtid. Jeg synes det derfor er på høy tid at også andre partiet markerer klarere synspunkt. Den eneste misjonen kongehuset har i dag, synes å være å forsyne sladreblader med førstesideoppslag og lesestoff. La oss derfor åpne for debatten, slik at Norge ikke fremstår som det "gammeldagse" landet. Er det ikke bedre å spare enorme pengesummer, for heller å legge Monarkiet der det burde høre hjemme: På historiens søppeldynge!
[Uttalelse #4:]
Av:
Y. Brenna
SLÅ RING OM VÅRT NORSKE TERRITORIUM!
Innvandringen er et mobiliseringsspørsmål til hele folket. Det finnes ingen vellykket innvandringspolitikk, for man kan kun gjøre større eller mindre feil i denne forvirrede regjeringens utlendingepolitikk, all den tid den har en slik. Skal vi ofre veksten, arbeidsplassene og velferden vår pga. innvandring og u-hjelp som ikke tåler offentlighetens innsyn? Hvorfor velger størsteparten av Norges befolkning å finne seg i å støtte seg til Bondeviks brukne krykker?
Ingen politiker vil jo innrømme at den vestlige verden jo unektelig står overfor en ren folkevandring, verken mer eller mindre: Det er millioner av mennesker som vil til Norge, ikke bare fra andre verdensdeler, men også fra EU og Øst-Europa. Mange politikere, bl.a. ordførere i landets kommuner, ønsker innvandrerne velkomne. Hvor mange polakker tror de ikke står i kø for å bli sykepleiere i et rikere land? De kommer for å bli og nordmennenes talsmenn og folkevalgte lokker dem hit med jobber, mens Øst-Europa, Filippinene, afrikanske land, osv. forblør. Godt utdannet ressurspersonell rømmer fra der de virkelig trengs, mens deres fattige land har investert i skolegang og utdanning for dem. Norge heller bensin på bålet og røsker vekk grunnlaget for en bedre framtid ikke bare for dem, men især for oss nordmenn, som bor i Norge fra før av. D e t må jo kunne kalles umoralsk, selvgodt og urettferdig.
Folkevandringen fra fattigere land medfører at vårt velferdssystem belastes så hardt at det norske folk etter hvert som tiden går jo uunngåelig rammes av gradvise nedskjæringer på de fleste områder; eksempelvis lavere pensjoner, dårligere sykepleie og en mangelfull helseomsorg. Over et lengre perspektiv blir det norske folket kolonisert og en utsatt minoritet i sitt eget land, med stadig mindre innflytelse til å bestemme hvordan samfunnet skal utformes.
Det er et stort ansvar som hviler på de krefter som bak en retorikk maskert som kamp mot "fremmedfiendlighet" og "rasisme", samt for "toleranse" og "likeverd", undergraver det norske folks velferd og trygghet. Slike uvenner av Norge føyer seg inn i rekken av naive, grenseløst uvitende, udemokratiske innvandringsforherligende globalisatorer som aldri har satt seg inn i Norges historie og egenart. For ikke å snakke om at de aldri har gjort det døyt for vårt land, når det gjelder! De nevner ikke alle de negative sidene ved innvandringen ved ett eneste ord. En enkel sjekking av de faktiske forhold, ville fått dem ned på jorden.
De siste nasjonale nordmenn blant oss, står i uforsonlig motsetning til disses propaganda. Vi er oppriktig bekymrede for Norge og vil komme uvesenene til livs! Likeverd kan ikke automatisk gi enhver utlending samme rett til å bo og bli boende i Norge. Dog er ikke lovene strenge nok. Hva har våre folkevalgte gjort og hva forårsaker de? De orker ikke ta fatt i problemene, for de har skapt dem selv. Det beste vi kan gjøre, er å bry oss. Vi bør få gjennom nye lover som klarere hevder det norske folks soleklare førsterett til i folkeavstemminger å avgjøre hvor stor en eventuell innvandring skal være, hvordan den skal være sammensatt og derved gi oss selv rett til å forme vår egen framtid mer direkte og mer effektivt, i takt med andre forandringer i våre liv.
De internasjonale flyktningekonvensjonene ble til som følge av forholdene slik verden så ut etter den 2. verdenskrig. Den pågående folkevandringen fra den 3. verden til i-landene har gjort konvensjonene foreldede. De må snarest tilpasses den aktuelle situasjonen, for å forhindre at vi oversvømmes av asylsøkere som bare vil ta en smart snarvei til vår høye levestandard, utdanning, sosialsystem, støtteordninger og andre ressurser og tilbud som betales av det norske folk.
Et realistisk tankeeksperiment: Om en promille av de drøyt fem milliarder menneskene som lever i den 3. verden skulle flytte til Norge, ville vår befolkning vokst med 5 millioner. Om vi tok imot en eneste brøkdel av folkemassene fra den 3. verden til et 4.5-millioners sårbart Norge, ville dette ført til vårt samfunns økonomiske og sosiale kollaps. Norge ville ikke vært nordmenns land lenger, hele nasjonalstatens prinsipp og mening ville vært en saga blott for nordmenn. Kriminalitet, fremmedgjøring, identitetsproblemer og følelse av fortrengelse på arbeidsmarkedet og ellers i livet, ville ført til en stadig sykere samfunnsorganisme. Vi ville mistet oss selv, selve folkesjela måtte ha lagt ut på vandring. Hvor skulle v i da flyttet hen? Den 3. verdens problemer med overbefolkning kan derfor aldri løses gjennom folkeflyttinger til vår del av verden. Problemene må løses på stedet i u-landene etter deres egne forutsetninger, gjennom bl.a. senkede fødselstall, medisinsk hjelp, utdanning, m.v.
Påstått diskriminerte asylsøkere fra Russland, Ukraina, de baltiske landene, sigøynere fra Tsjekkia, Slovakia,... har i årene etter jernteppets fall gått mann av huse for å komme til Norge. Politiet har opplevd kraftige økninger i antall personer som uanmeldt dukker opp hos dem. Asylsøkerne sendes til mottak og enorme ressurser settes i sving. Enkelte kan knapt gjøre rede for hvem de er, og hvor de kommer fra. Andre setter alt på spill å finne en ektefelle i Norge, slik at de kan få fast opphold i vårt land. Disse får bli, selv om de har vært gift kun et par år, og så skiller seg. Det finnes dessuten et x antall pro forma-ekteskap. Våre fremmedlover er så naive og bakvendte som det kan få blitt.
Det er sant at vårt statsapparat allerede er blitt så rikt pga. høy beskatning o.a. inntekter, at de fleste land vil få store vansker med å innhente oss. Likevel har altfor mange nordmenn aldri sett noe til den såkalte oljeformuen (hva er det?). Hvor kan jeg henvende meg for å søke om støtte fra det såk. oljefondet?
Etnisk harmoni er en forutsetning for velstand og dermed vekst. Vi kjenner så altfor mange samfunn der alt som er bygget opp gjennom generasjoner, har rast sammen i løpet av relativt kort tid pga. etnisk uro og borgerkrig. Hvorfor ikke erkjenne at folkene på jorden i utgangspunktet i kraft av sin intellektuelle kapasitet har de samme evner og det samme potensiale for en positiv utvikling, men at hvert folk hører hjemme på sitt historiske område? Dette burde forlengst ha vært en kjensgjerning.
USA og det amerikanske kontinent trekkes av innvandringsentusiaster stadig fram som stjerneeksemplet på etnisk harmoni. En skal dog huske på at før innvandrerne kom hit, bodde indianere og eskimoer i de samme områdene, som først måtte flyttes og nesten ble utryddet, før de hvite og svarte følte at de hadde funnet seg til rette. Enhver innvandring fører før eller siden til fortrengelse av de opprinnelige innbyggerne, da disse etter hvert kommer i mindretall og overkjøres, diskrimineres, forskjellsbehandles. Det samme var ment å skje eller skjer også i Sør-Afrika, Jugoslavia, Israel, Indonesia, den tidligere Sovjetunionen, Kina, en rekke afrikanske land,...
Det er ganske unikt at vi nordmenn enn så lenge bor i et land med relativt mye mindre konflikter og kriminalitet enn i land med flere folkegrupper med diametralt motsatt mentalitet, religion og menneskesyn. Dette burde vi verdsette i langt større grad, før det er for sent. Innvandringsforkjemperne kan jo flytte og se om stemningene og holdningene til innvandring er så mye forskjellige fra de fleste nordmenns. Spør en bosnier, en makedoner, en israeler, m.fl. om deres land hadde vært mer stabile om de hadde beholdt sin etniske ensartethet og ikke tillatt innvandring. Ofte ligger konfliktene og ulmer for så, etter noen ti- eller hundreår, å rive opp samfunnene med røttene. De innvandringsvennlige bidrar ikke med ett saklig argument f o r innvandringen og globaliseringen.
Alt snakket om integrering er bare tankespinn og floskler. Enhver sameksistens er tuftet på felles historie, arv, tradisjoner, verdier, m.v. Intoleransen er ofte langt større i innvandrermiljøer enn den storsamfunnet viser overfor innvandrerne. Opphopningen i "ghettoer" viser jo at innvandrerne selv finner større potensiale for felles sameksistens blant sine egne eller blant folk fra sin egen kulturkrets.
Mentaliteten der det er om å gjøre å få flest mulig barn som kan føre slekten videre er sterkere i andre kulturer som er meget forskjellige fra vår egen. Det er det jo ikke noe galt med i og for seg, men Norge, som et lite, sårbart og attraktivt land for utlendinger, enten det gjelder oppkjøp av bedrifter og eiendom, innvandring eller utøvelse av politisk og militær innflytelse via våre politikere og deres rådgivere, må slå ring om sitt territorium. Vi trenger mer selvforsvar, mer enn andre, større land. Ellers vil det bli umulig å reversere utviklingen med innvandring og sterk økning i denne, som gang på gang vil føre oss opp i virkelig stry og uføre. Jeg er sikker på at dette vet de, politikerne, innerst inne, bare de får tenkt seg om.
Overmodige politikere, synsere, rådgivere og andre som på en eller annen måte påvirker den til enhver tid førte politikken her i landet, bør krype til korset, før folket i sin vrede og oppgitthet legger en ganske annen kabal i valget. De få partiene som setter seg opp mot innvandringen, vil klare seg godt og score bra. Vær samfunnsbevarende! Slå ring om vårt norske territorium!
[Uttalelse #5:]
Av:
Y. Brenna
STADIG KONGENS NYE KLÆR
Til stadighet er det den samme klikken som klamrer seg rundt maktens tinder. De store partienes kameraderi, snylting og inhabilitet ved at personer besitter verv og roller som han/hun må være klar over kommer i konflikt med hverandre, er vidkjent. De fleste partiene, men især Arbeiderpartiet har vært og er selvrekrutterende, og vi har fått se den ene udugelige politikeren etter den andre. Politikeryrket går fra far til sønn og mor til datter, sjelden annerledes. Mange karrieremennesker innen politikken er som poteten - de kan brukes til det meste. De utvalgte forfremmes opp til høye poster i politikk og samfunnsliv, blir ambassadører, får jobber som rådgivere, sekretærer og direktører i div. utvalg, råd og nemnder, og slik går det rundt og rundt. Vi stirrer til stadighet på de samme fjesene, fra de samme munnene hører vi de samme feilslåtte "løsningene" formulert.
Ordflommen av usannheter og arrogant maktspråk fra et upersonlig, tannløst byråkrati der det er lekende lett å fraskrive seg ansvar, er enorm. Politikerne driver med sin gjensidige verbale masturbasjon og svada. Politikerspråket er evneløst og ikke egnet til å oppklare misforståelsene, slik at folk forstår. Virkeligheten i samfunnet slik den faktisk er, er meget forskjellig fra styringsspråket. Det løser ikke flokene, det blir med planer, reformer på en snor som keiserens nye klær, store ord. Maktmisbruket, detaljreguleringen og arrogansen "voldtar" Ola og Kari. Politikere virker forhåndsprogrammerte - de vet som regel nøyaktig hva de skal si og hvor mye de skal si. Det er i høyeste grad politisk tradisjon for fra talerstoler og under besøk, "misjonsferder" å slenge ut demagogisk formulerte intensjoner og lovnader, strø omkring seg med fagre ord, uten å følge opp med et snev av handling. Utredninger, skrivebordsvedtak blir klekket ut på kilometervis av folk som aldri kommer til å føle konsekvensene av dem, verken på pungen eller i sjelen. Mange føler at de kan strekke seg lenger og lenger, uten at det får konsekvenser for dem selv. Politikerne reiser for våre alles penger, på egne lounger på fly osv., mens vi som må betale billettene, maten og hotelloppholdene selv, må nøye oss med "back", og det er etter politikernes hevinger av flyavgifter og skatter jammen dyrt nok.
Mange politikere høres ut som om de var såvidt over trassalderen, slik de trosser folkeviljen og setter de mest grunnleggende verdier på spill. Er vi velgere bortskjemte eller vil vi bare ha valuta for skattepengene og kontroll med at grunnbehovene i vårt land pluss litt til blir dekket? Uten at utviklingen får skje på lokalbefolkningens egne premisser, skal alle politikernes beslutninger tres over hodet på folk, helst før de vet ordet av det. Vi blir stående hjelpeløse overfor de fleste negative tendenser i samfunnet.
Man kommer oss i møte med en slags "målet helliger midlet"-innstilling. Alt er tillatt, så lenge det tjener troen, jfr. Bondeviks innstilling til Israel, eks-Jugoslavia inkl. Kosovo, Afghanistan og Irak. Troen på at USA er idealet og at Norge som NATO-medlem må stille opp på hva det skal være (USA har rett uansett) er sterk. Likeså må vi identifisere oss sterkere med de amerikanske "idealer" og integrere oss mer aktivt med USA i alt landet foretar seg, skal vi få et samfunn så likt USA som mulig. Våre folkevalgtes nesegruse servilitet overfor andre land på bekostning av vårt eget fedrelands interesser, viser seg stadig mer fatal.
Kommunenes og enkeltgruppers egne innspill blir overdøvd. Fra utenrikspolitikk til nasjonal politikk: Hvor store ressurser og hvor stort et apparat skal settes inn på å stoppe narkotikaen? Reaksjonene kommer sent, og forenklede forelegg ser ikke ut til å hjelpe, spesielt overfor de unge. Brukes ressursene riktig? Politi- og tollpersonell har ikke kapasitet til å kontrollere våre grenser, havner og flyplasser, dit det aller meste av narkotikaen kommer. Etter det jeg har grunn til å tro, er myndighetene våre pga. egen fortreffelighet hardnakket uvillig innstilte mot å prøve ut nye løsninger og ny teknologi.
Jeg tok nylig et av de nye Agenda-togene fra Trondheim til Bodø. Da konduktøren dukket opp, ble han møtt av et bombardement av negativ kritikk mot de nye togsettene. På strekningen, som det tar nesten ti timer å kjøre, har statsbedriften NSB satt inn en type tog som brukes på korte strekninger i det varmere Mellom-Europa. Liknende tog med bl.a. altfor dårlig sittekomfort, for mye risting og bevegelse, liten plass til bagasje, uten tilfredsstillende servering, er satt inn i hele landet. Togene har ved en rekke anledninger sporet av eller det har oppstått nestenulykker, bl.a. fordi de er for lette, og de streiker ved streng kulde. Passasjerene ble av konduktøren henviste til å skrive til avisene eller til NSB, da han hadde gått rundt og hørt på den berettigede kritikken i over to år, sa han.
Dessverre er Stortingets etablerte partier og bedriftene, organisasjonene, rådene og utvalgene politikerne sitter i så altfor opptatte av egenmarkering, at alt annet havner i bakleksa. De masserer ved hjelp av servile medier inn i hver og en av oss sine forkastelige "skrytesalver" der de meningsløst forsøker å rettferdiggjøre sine skadelige og kontraproduktive valg og handlinger. Overfor et demokratisk og altfor tolerant publikum, ville det vært på sin plass å forlengst legge seg langflat for kritikk og si: Dette er et eksempel på hvordan vi ikke vil ha det i framtiden.
De etablerte partienes notoriske gjentakelser av gamle feil og deres strategiske fornuftsekteskap og ellers klandreverdige oppførsel setter vårt folk stadig tilbake i forhold til der vi kunne ha vært nå, hemmer nytenking og gjør at nye folk vegrer seg for å engasjere seg i politikk. Men det er jo det som er meningen. Konservering av makt koste hva det koste vil, er kongstanken hos moderne politikere, slik den var hos de gamle kongene hos oss og i resten av verden hos konger, keisere, fyrster og adel/kirke.
De fleste politikere og deres partier er anakronismer som er gått ut på dato, forlengst ikke i stand til å styre, bare disponerer passivt, lar markedet råde og tror problemene skal gå over av seg selv. De har skuffet langt flere enn de har gledet med sin politikk, men med sine finurlige uttalelser og forgrenede nett av støttespillere, holder de balansen og velgerne i sjakk. Lufta har gjentatte ganger gått ut av ballongen, Ap, H, FrP og de andre har blitt avkledd eller tatt på senga gang på gang. Miraklene er avslørt. De har fått vist sitt sanne ansikt - at de har skapt et skinn av å kunne styre, uten å hatt styringen og skjøvet folks problemer framfor seg som noen bulldosere.
Å erstatte profesjonelle politikere med fagfolk er lettere sagt enn gjort. Det er verdt å forsøke. Demokratiske mekanismer er ikke nok alene for å fornye ledelsen av staten fortløpende. Men en ting er jeg sikker på, og det er at det er en helt annen takhøyde i NasjonalAlliansen. Vi bør konsekvent minne velgerne om å følge andre partiers lovnader helt til døra, for å vise hva det ble av disse lovnadene, samtidig som vi viser våre alternative løsninger og mottiltak.
[Uttalelse #6:]
Av:
Eirik Kristiansen
NORDMANN!
Landet befinner seg i et uføre som i stor grad skyldes det politiske styret i Norge. De ulike partiene er lite opptatt av velferden og samhørigheten til folkefellesskapet og fedrelandet som helhet. De er snarere opptatt av sine egne særinteresser og partimålinger.
Dette er til stor skade for fellesskapet - både sosialt og økonomisk, og har betydning for vårt folks fremtid. Da er det stosamfunnet som taper til fordel for de forskjellige grupperingene som kun har til fordel å tjene seg selv. Med andre ord, de setter sine interesser foran fedrelandets interesser. Dette gir utslag i en stadig forverring av den offentlige fattigdom. Eksempelvis helsevesen og skolevesen, pluss at arbeidsledigheten aldri har vært høyere, skatter og avgifter likeså.
Innvandringen til landet og den påfølgende kriminaliteten når nye høyder. Hele lokalsamfunn går i oppløsning når hjørnesteinsbedrifter går tapt, uten at de styrende myndigheter gjør noe. Alt dette skaper usikkerhet for fremtid og vekst for land og folk.
Det nåværende partisystem har bevist at det ikke evner til å samle det norsk folk til fellesskap og enighet. Tvert imot! Systemet skaper splid blandt den jevne nordmann - det øker avstanden mellom oss.
For å samle det norske folk i fellesskap må det en ny mentalitet til. Den nasjonale samhørighet og fellesskapet teller, ikke hva du eier eller hvilket samfunnslag du kommer fra.
NasjonalAlliansen er det eneste partiet i landet som setter folket og fedrelandets interesser først. Jeg og mine partifeller jobber ikke for at vi personlig skal ha et utbytte fremfor andre. Vi jobber for folkefellesskapet og fedrelandet som helhet. I riktig forening av individalisme og fellesskap. Jeg tør påstå at NasjonalAlliansen er det viktigeste partiet for landet vårt, for fellesskapet, for deg og meg - for fremtiden.
For å være med å styrke vårt arbeid, og dermed støtte den folkereisning som må komme, appelerer jeg til deg personlig om å delta som medlem i vårt parti.
For fedreland og folk!
[Uttalelse #7:]
Av:
Y. Brenna
EU - ATTER EN NY RUNDE?
For EU-tilhengerne holder det tydeligvis å vinne en folkeavstemming en gang for alle. Motstanderne av superstatens overnasjonalitet må derimot seire om og om igjen, for at folkeflertallets valg skal bli respektert. EU-tilhengerne med EU-kåte pamper på Stortinget samt Europabevegelsen i spissen, mener det er tid for en ny folkeavstemming. "Utviklingen utenfor Norge" må være utslagsgivende for om Norge blir medlem av EU, hører vi. De fortsetter å bruke våre skattepenger for å drive sin usaklige propaganda og sine uærlige, skitne holdningskampanjer for EU, påskynder en ny EU-avstemming og presser oss til å ta stilling for unionen.
Utviklingen innen EU som organisasjon er viktigere enn hva nordmenn selv vil, fortsetter EU-tilhengere på og utenfor Stortinget å argumentere, selv om de ikke tør å si dette rett ut. Slik styrker EU-tilhengerne folks mistanke om at andre vil ha oss inn i EU, ikke vi selv. Grunnene til det bunner vel neppe i dyp og ufravristelig kjærlighet til fedrelandet vårt. EU-tilhengerne maser om at vi må "våkne opp til en ny politisk virkelighet", uten å gi noen redelig utgreiing og avgjørende opplysninger.
Når andre bestemmer for oss, da taler vi om tvang. Alle forbund, unioner, riker o.l. som er forsøkt innført med tvang opp gjennom årene, har mislyktes. Det burde vel holde en gang for alle å minne om Norges egne erfaringer opp gjennom de siste hundreårene.
Når det gjelder Danmark, Sverige og Finland, kunne vi under offentliggjøringen av resultatene etter folkeavstemmingene i disse landene erfare at omtrent like mange av dem som stemte, var mot EU-medlemsskap som for medlemsskap. Dette ble imidlertid øyeblikkelig utbasunert som en overbevisende seier for ja-siden, typisk nok, i den politiske korrekthets navn.
Sverige og Danmark har med sin fortid som regionale stormakter i hundrevis av år, andre forutsetninger enn Norge for å kunne vurdere sine lands evt. fordeler av et EU-medlemsskap. Jeg er stadig overbevist om at det i disse landene også har vært ført mye mer aggresive, demagogiske EU-forherligende propagandakampanjer forut for EU-avstemmingen, enn tilfellet har vært f.eks. i Norge. De store partiene har hatt enda friere spill i Sverige, Danmark og Finland. En annen politisk kultur har gjort det enklere for disse store sosialdemokratiske og borgerlige partiene å overkjøre halve folk og lytte til kun den ene halvparten. En slik udemokratisk politisk kultur, stadig forskjellig fra den som er politisk gjennomførbar i Norge, finner vi i enda større grad hos de befolkningsmessig store landene i Europa, men også i de mest ivrige EU-landene, som Belgia og Nederland.
Euro-tilhengerne taper stadig terreng i Sverige og Danmark, viser nye meningsmålinger. Stadig står godt over halvpartene av innbyggerne i nabolandene våre mot presset for å bytte ut kronen. De siste målingene viser også en betydelig motstand mot evt. svensk NATO-medlemskap, som avvises av nesten tre fjerdedeler av velgerne.
EUs grunnlov, som er på trappene, skal liksom være en kulminasjon av tilpasningen av lover og regler i de enkelte land til EU. Utviklingen i de enkelte land vil imidlertid fortsatt gå hver sin vei, usymmetrisk og forskjellig fra land til land. Forspranget de rikeste land har beholdt i årtier, noen i århundrer, vil bestå. De fattigste kan bare drømme om å ta igjen de rikere landene. Og slik må det være, all den tid det er såpass store forskjeller i naturressurser og andre betingelser, arbeidskapasitet, produktivitet, mentalitet, osv. Det er en kardinalfeil å ty til løgn, slik EU-representanter i Brussel og EU-tilhengere her hjemme gjør, og påstå at alle i Europa har de samme interessene og at vi er en eneste stor, lykkelig familie.
EU er en gedigen fare for Norge, en fare som øker for hver dag som går. Vi er sniktilpasset og har i mangt og mye det samme lovverket som EU, uten at innbyggerne har kunnet stoppe denne fatale utviklingen.
Det er typisk at ropene etter EU-medlemskap kommer nå, i en tid preget av konkurser i næringslivet, reduksjoner av kapasitet og bemanning og flytting av arbeidsplasser til lavkostnadsland, også til EU. EU-tilhengernes strategi er å vinne kystbefolkningen ved å tvinge dem til å si ja til EU pga. EUs tollmurer og stadige krav til nye eksportavtaler, samtidig som regjeringen finner det formålstjenlig å beholde skyhøy rente og råsterk krone. I hver eneste periode med lavkonjunktur i Europa og dermed Norge, prøver EU-forkjemperne med list, lempe, tvangsmidler og makt å presse det norske folk til å nikke bekjennende til EU.
Hvordan kan Ap og i stadig større grad krefter i SV, partier som kaller seg sosialistiske, gå inn for EU (der Norges stemme blir for et rumpetroll å regne), fusjoner, monopoler (Storebrand, Telenor, Kredittkassen, osv.) der forbrukerne blir flådd, samtidig som tusener av eksperter på sine områder sies opp? Hvordan kan H, Frp og deler av mellompartiene gå inn for et EU som favoriserer stordrift, utenlandske oppkjøp, sentralisering og eierkonsentrasjon på få (især utenlandske) hender, enda mer sløsing av skattepengene enn vi noensinne har sett (noe især det private næringslivet vil få svi for), innvandring, osv.?
Norske arbeidsplasser oversvømmes allerede av utenlandske arbeidstakere. Bare det siste året er antallet fordoblet. Særlig fiskeriene, havbruket, jordbruket, reiselivsnæringen og helsevesenet vårt er utsatte for dette. Schengen-avtalen og ekstremt liberal eller helst mangel på håndheving av utlendingelovene gir øket innvandring til Norge. Utgiftene ved utvidelse mot øst må bli enorme. Ingen ansvarlig politiker vil si noe om disse. Som i så mange andre saker virker det som at hovedmålet og det mest prisverdige for politikerne er å strekke grensene mot det absurde så langt som overhodet mulig. Imens skal de stemmeberettigede knas og eltes til de svarer "ja" til EU-medlemskap.
Jeg har i grunnen tro på ad hoc-organisasjoner mot EU, liksom mot andre farer, men det er all grunn til å være på vakt og slå tilbake mot de organisasjonene som for enhver pris vil sikre seg monopol på motstanden og motstandskampen. Nei til EU har ved gjentatte anledninger uttalt at personer med tilknytning til nasjonale grupperinger og partier og aktive i innvandringsmotstanden er uønskede. Dette kan vi ikke finne oss i, men forsøke å forandre organisasjonene innenfra, evt. bygge opp våre egne. Informasjonsblokaden har vart lenge og varer ved. Vi har begrensede ressurser, men masser av fakta å slå i bordet med mot EU og norsk EU-medlemskap, stort pågangsmot og betydelige ambisjoner.
Kanskje det av psykologiske årsaker er enklere å si "ja" enn "nei" når en står overfor et valg, nesten uansett hvilket spørsmål som debatteres. Så også i EU-saken. Det vet EU-lakeiene så altfor godt, og de norske velgerne har lenge vært på vippen i EU-spørsmålet.
Vi bør ikke bare stille oss spørsmålet: Lønner det seg å holde seg utenfor EU eller ikke? Det lønner seg selv, slik det har gjort i alle de periodene av norgeshistorien da Norge har vært et fritt, stolt land.
[Uttalelse #8:]
Av:
Y. Brenna
NEI TIL ANGREP PÅ IRAK - HOLD NORGE UTENFOR
Al Gore, tidligere visepresident i USA, har sagt at "Nå når bin Laden stadig unnslipper, må USA lete etter en ny fiende som er mer tilgjengelig." En utrolig påstand, som like fullt er sann.
Mange regjeringsmedlemmer o.a. politikere hisser til krig i kor med USA. F.eks. Bondevik og Krohn-Devold snakker dog ikke på vegne av mer enn en liten brøkdel av oss, når de om likt og ulikt uttaler seg på vegne av oss andre. Mange enkeltbegivenheter har vist i hvor stor utakt de er i forhold til resten av befolkningen. Hver gang Bondevik m.fl. vier så stor oppmerksomhet som de gjør overfor innvandrere og allverdens utlendinger og utenlandske organisasjoner, må de tåle massiv motstand og den skarpeste kritikk. Det er forståelig når de viser den dekadente holdning som de, deres regjering og regjeringer før dem har vist, viser og fortsetter å vise, en slik nedlatende, guffen klar deg selv-holdning overfor alle landets etniske norske innbyggere.
Vi får det bekreftet gjennom deres og mange andres utsagn i massemediene: USA=sivilisasjon, amerikanernes liv er så mye mer verdt enn ethvert annet folks liv. Ingen flagget på halv stang da tusener av irakiske uskyldige, vanlige folk, for hvilke Saddam Hussain er unevnelig, Satan selv, ble bombet. De kunne ikke gjøre noe med det. Ingen har tatt lærdom og brutt med USA etter det grufulle og uforståelige de utrettet i Grenada, Korea, Vietnam, Sudan,.... USA fortsetter å gjenta sine gamle feil, er verken verre eller bedre enn Sovjet var. Likevel er Norge en av USAs lydigste kamphunder. Vi får dog håpe at Norge ikke lar seg lure f o r mye av USA.
USA lever på lånte penger fra Verdensbanken o.a. Hele verden vet hvor mye landet skylder FN og div. internasjonale organisasjoner. Det er høyst usannsynlig at USA noen gang kommer til å betale sin gjeld frivillig. Da er det betryggende å ha noen våpen å gjemme seg bak. Trenger ikke å vise hvem du er da. Måtte USA begynne å betale ned gjelden sin nå, hadde det virkelig oppstått full krise der. Men amerikanske politikere kjenner sine avledningsmanøvre og sin "cowboy-"taktikk. I tillegg etterlot Sovjetunionen seg et vakuum. USA og NATO er begge inne i en identitetskrise. USA er avhengig av en aggresiv utenrikspolitikk og oppfordringer til å stå forent mot en felles fiende, for å kunne bevare indre ro og stabilitet. Å fjerne folks tungsindige blikk fra økonomiske hengemyrer, nye som gamle, oppdagede som uoppdagede, og ta bort oppmerksomheten fra landets utallige problemer, er et trick vi opp gjennom historien kan finne uendelige eksempler på.
FNs våpeninspektører har trengt seg inn i hus etter hus på sin mislykkede jakt etter masseødeleggelsesvåpen. Mange unge menn i USA og i NATOs medlemsland lokkes til Irak med forespeilinger om en perspektivrik karriere i det militære. For mange er en krig full av muligheter til å realisere seg selv. Mange har et markeringsbehov. Endel ellers puslete, tafatte menn oppfatter oppmaningene fra politikerne som et kall for å bevare stoltheten, æren. Til syvende og sist: Kun penger er i stand til å få noen til å dra til de håpløse ørkenleirene for å drepe. Men så er dag også krigsplanleggernes og -tilhengernes bevissthet som oftest som en ørken - like tom, ugjestmild, intolerant.
Irak er oldtidens Mesopotamia, sivilisasjonens vugge. Denne sivilisasjonen frambrakte en kultur som på mange måter var langt mer høytstående enn både den amerikanske og vår egen i så mange henseender amerikaniserte og globaliserte kultur. Man reiste byggverk som ble stående og blir stående uendelig mye lenger enn Twin Towers. Som har overlevd det meste.
Nord-Korea dukker opp som enda et påskudd. Det vil dukke opp flere, men for USA er det kun interessant å gjøre oppmerksom på de statene som i et eller annet henseende kan komme i konflikt med USAs geopolitiske, økonomiske og militære interesser. Derfor snakkes det ikke om alle de andre landene som er i besittelse av atomvåpen eller er i ferd med å skaffe seg slike, eksempelvis India, Pakistan, Iran, Israel, visse afrikanske stater (bl.a. Sør-Afrika), Brasil, Kina, de fleste av de tidligere sovjetrepublikkene, osv. Mange av disse landene har liksom Irak brukt våpen mot sine egne folk og bruker de samme repressive metoder for øvrig.
Derfor blir ikke Kinas okkupasjon av Tibet, Marokkos okkupasjon av Vest-Sahara, Aserbajdjans okkupasjon av Nagorno-Karabach og en rekke andre rettsstridige innlemmelser nevnt. Derfor er ikke Burmas, Pakistans, Paraguays, Perus, Guatemalas, Tyrkias og de fleste afrikanske lands og en rekke andre lands (mer eller mindre) udemokratiske militærstyre som kategorisk bryter de mest elementære menneskerettigheter, interessante.
Det kan ikke herske noen som helst tvil om at Saddam Hussein er en uforbederlig tyrann tvers gjennom, som har gjort ubotelig skade på sitt eget folk og nabolandene. Han har omgitt seg med sine mest trofaste håndlangere og bødler, som er troende til hva som helst. Han er dog verken bedre eller verre enn utallige andre ledere verden har sett, har vært opp gjennom historien: De romerske keisere Nero, Caligula, Cæsar, videre de ottomanske herskere, den kristne kirkes paver, kardinaler og lokale medarbeidere, inkl. inkvisisjonens medlemmer, Napoleon, Stalin, Hitler, Idi Amin i Uganda, Arap Moi i Kenya, Sharon i Israel,......
USA vil gjerne teste ut nye livsfarlige våpen i Irak. De kunne teste dem ut hvor som helst ellers, f.eks. i Nevada-ørkenen o.l., slik de i årtier har gjort mot indianerne o.a. som bor der, på deres eget territorium, men for å være på den sikre siden, velger altså amerikanerne Irak. Mange amerikanere vet ikke engang hvor Irak ligger hen. En CNN-sending viste et kart av Mellom-Europa, der Irak var navnet på landet som ligger øst for Tyskland, nord for Østerrike, nemlig Tsjekkia. Også USA har påført sine egne innbyggere skader som vil prege mennesker i generasjoner, stråleskader fra atomvåpenprøvesprengninger bl.a. i Nevada-ørkenen, uten at et annet land bombet USA av den grunn. Mye holdes hemmelig om USAs våpenarsenal, som sies å være det største og farligste i verden. Bush vil altså ødelegge Irak og drepe irakerne pga. noen påståtte masseødeleggelsesvåpen ingen vet om Irak har og hvor disse evt. befinner seg, mens Bush ikke er i stand til å feie for egen dør, ikke engang å håndheve våpenlovene 20 km. fra Det hvite hus.
Det må bli slutt på å frede Israel, slik Norges regjeringer, USA, EU, FN, m.fl. gjør. Under dekke av og med evig amnesti pga. jødeforfølgelser opp gjennom tidene, skal altså jødene få lov til å hamre løs på palestinere og arabere i regionen, ødelegge husene deres osv. Også de mer moderate muslimene vil henge seg på jihad-bølgen, ikke bare i Israel, der konflikten har pågått med ujevn intensitet i årtier. Intet land vil være trygt, dersom NATO begynner med bombing av innbilte mål i Irak.
På British National Partys internettsider (www.bnp.org.uk), kunne jeg blant utallige prisverdige artikler om aktuelle emner, finne en interessant artikkel skrevet av Israel Shamir, en ledende russisk-israelsk intellektuell, forfatter og journalist. Han er en av de ytterst få jøder som snakker ut om sionistlobbyenes midler og mål. Artikkelen er skrevet på grunnlag av et intervju Shamir gav i Trondheim i forbindelse med en bokutgivelse. Jeg vil, for at ikke mitt januar-bidrag til nyhetsbrevet skal bli for langt, skrive en artikkel om Shamirs oppfatninger av situasjonen til februar måneds nyhetsbrev. Dette er intenst aktuelt som aldri før. Det er merkelig at ikke Norges medlemskap i NATO har vært gjenstand for noen grundig diskusjon tidligere. Hva forties om NATO? Likedan som EU er det NATO som trenger Norge i sin organisasjon, for at de større og mektigere statene kan bruke oss som sine redskaper og diktere oss når det måtte passe dem. At et folk skal ha suverenitet over sin egen stat, hører ikke hjemme i dagens globaliserte verden, vil NATO, EU m.fl. at vi skal føle. Den som har penger og makt, har også rett, vil de at vi skal tro. De trenger oss langt, langt mer enn vi trenger dem. USA har NATO under sin kontroll. Norge får aldri bli ansvarlig for amerikanernes dårlige og ufunderte beslutninger. Ikke en norsk unggutt får dø verken i Irak eller andre steder, i tjeneste for andre lands interesser. Det finnes ingen riktige måter å gjøre gale ting på. Vi må begynne å tenke selv, ellers kommer verken vi eller verden videre.
