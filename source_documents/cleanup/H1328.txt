
Dato: tirsdag 9. november 1999
FREMSKRITTSPARTIETS
STORTINGSGRUPPE
Fra stortingsrepresentant Øyvind Korsberg (FrP)
Er oppgitt over toppskatt på strømforbruk !
Medlem i energi- og miljøkomitèen, Stortingsrepresentant Øyvind Korsberg (FrP) tar sterk avstand fra Regjeringspartiene og Arbeiderpartiets forslag om et toprissystem for strøm.
- En gradert el- avgift forutsetter en individuell saksbehandling av hver enkelt abonnent og i dag er det ca. 2 millioner husholdningskunder i Norge og da kan man jo bare tenke seg at et slikt system vil føre til et voksende byråkrati, samt et betydelig samfunnsmessig effektiviserings tap, sier Korsberg.
- Forslag vil i sterk grad ramme hus i landsdeler med stort oppvarmingsbehov, samt barnefamilier da disse gruppene av naturlige årsaker trenger bedre plass i form av større eneboliger. Men forslaget vil også ramme eldre hus da disse har en langt større oppvarmingsbehov enn hus som er bygd i nyere tid, presiserer Korsberg.
- En innføring av et toprissystem for strøm er nok et eksempel på sosialistisk formynderpolitikk der man skal bruke el-avgift som virkemiddel for å styre forbruket, avslutter Korsberg.
