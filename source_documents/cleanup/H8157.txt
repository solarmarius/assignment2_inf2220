
Stortinget 25. februar 03
Jorunn Ringstad, Senterpartiet
Lesarinnlegg
Vil pressestøtta redde lokalavisene?
Senterpartiet har heilt sidan tidleg på hausten i fjor, arbeid for å at Regjeringa skal finne ei løysing for lokalaviser og blad som vert råka av ei kraftig portoauke. Seinast vart dette tatt opp i samband med handsaminga av Postmeldinga i Stortinget 24. februar.
Dette er ei svært viktig sak, for ytringsfridomen og for organisasjon - og kulturliv i heile landet. Fleire gonger har Senterpartiet stilt spørsmål til både kultur- og samferdselsministeren for å inne løysingar for dei avisene som vert råka. Her har statsrådane spelt ball seg imellom, utan vilje til å finne og vurdere løysingar avisene kan leve med.
Det er derfor svært interessant at Høgre og Krf i innstillinga til Postmeldinga slår fast at det no er pressestøtta som skal sikre mangfaldet av lokalaviser. Ein skulle med andre ord då kunne gå ut frå at dette og er Regjeringa si haldning og at kulturministeren no tek dette ansvaret i framtida. Dette kan samferdsesministeren ikkje slå endeleg fast. Ho viser til at departementet berre føl opp ei konsesjonsendring og at ein må utrede konsekvensane for dei avisene som vert råka. Først etter ei slik utreding kan ein diskutere kva slag verkemiddel ein skal nytte, og om pressestøtta er den rette løysinga.
Senterpartiet er opptatt av at dette er ei sak som hastar, og vi vil dermed følgje denne saka tett og i tida som kjem. Tida for å ballspel mellom kultur- og samferdselsministeren må no vera over. Her er det viktig at løysingane kjem på bordet så raskt at ikkje dei økonomiske konsekvensen for lokalavisene vert ulevelege og Senterpartiet vil syte for at regjeringa no føl opp dei lovnadane dei har gjeve.
