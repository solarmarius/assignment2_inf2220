
8/5-02
Brev til UD fra Carl I. Hagen
Ad bevilgning på seks millioner kroner til FAFO for å utføre et sosioøkonomisk studie i Afghanistan.
Det vises til vedlegg i brev til Stortingets utvidede utenrikskomite fra Utenriksministeren av 23. april 2002 vedrørende den humanitære situasjonen i Afghanistan. På vedlegget er det opplyst en bevilgning på 6 millioner kroner til FAFO for å foreta en sosioøkonomisk studie.
Vi ber med dette om å få en redegjørelse for hvilke type arbeid som her skal utføres og hvorfor dette er viktig av humanitære årsaker, den konkrete arbeidsbeskrivelse som ble benyttet for anbudet som vi forutsetter var utlyst i forbindelse med dette oppdrag og vi ber om en oversikt over de konsulentfirmaer som leverte tilbud for dette oppdrag.
Til slutt ber vi om å få vite hvilke grunnlag valget av FAFO ble bygget på, om det var utelukkende økonomiske eller andre årsaker i forhold til andre tilbydere.
Vi ser frem til snarlig svar.
Med vennlig hilsen FREMSKRITTSPARTIETS STORTINGSGRUPPE
Carl I. Hagen, formann
