
TpF's målsettinger (punktliste)
1. Å hindre at Norges Grunnlov blir svekket, og verne om norsk selvråderett og selvstendighet.
2. En utenrikspolitikk som vil sikre norske interesser. Opprettholde et sterkt og troverdig forsvar.
3. Å ha et godt og tillitskapende forhold til våre allierte og at samarbeid med andre nasjoner ikke skjer under press men på et fritt og selvstendig grunnlag.
4. Å sørge for at norske ressurser på sjø og land er sikret norsk kontroll og styring i all fremtid, og at en nødvendig beredskap sikres.
5. Et samfunn hvor kultur og miljø får utvikle seg på en naturlig måte, og at oppdragelsen i hjem og skole skjer på basis av tradisjonelle kristne verdier.
6. En åpen offentlig forvaltning i alle ledd, forankret i lov og rett.
7. Å verne om eiendomsretten, og påse at vi har en skatte- og avgiftspolitikk som ikke tar overhånd.
8. En balansert innvandringspolitikk, der en aktiv integrering i det norske samfunnet er en forutsetning.
9. En næringspolitikk som gjør det interessant å etablere/utvikle næringsvirksomhet i distriktene, slik at en for stor sentralisering unngås.
10. Å sikre borgerne en individuell rettsbeskyttelse og rettferdig behandling gjennom Domstolene.
11. Å påse at menneskerettighetene blir respektert, at all diskriminerende tendenser ikke blir tolerert, og at ytringsfriheten blir respektert.
12. En helsepolitikk som gjør at vi får et tilfredsstillende helsevesen, og at sykehuskøene blir avviklet snarest.
13. Å påse at de gamle og svake i samfunnet får den hjelp de har krav på. I denne forbindlese bør hjemmesykepleien, bemanningen på syke/aldershjem og de sosiale tjenester styrkes.
14. Å sørge for at kampen mot rusmiddelproblemene samt kampen mot vold og annen kriminalitet blir skjerpet gjennom økte bevilgninger til politi og rettsapparat.
15. En næringspolitikk som setter pris på alt verdiskapende arbeid, og som legger forholdene til rette for at den enkeltes pionerånd får utvikle seg på fritt grunnlag.
16. Å sørge for at alle urimelige lover og forskrifter blir endret eller avskaffet, samt dempe alle byråkratiske reguleringer slik at næringslivet kan utvikle seg på et friere grunnlag.
17. Å forenkle arbeidsmiljøloven, slik at avtaler in arbeidstid baseres på frivillige forhandlinger mellom arbeidsgivere og arbeidstakere, og på den måten øke lønnsomheten i alt skapende arbeid.
18. Å endre konsesjons og aksje loven, samt føre en skatte- og avgiftspolitikk som gjør det like interessant å investere i Norge som i utlandet.
19. En samferdselspolitikk son tar hensyn til distriktsnorge , slik at veier og kommunikasjonsmidler til enhver tid er av en akseptabel standard.
20. Å sørge for at vi i størst mulig grad er selvforsynt, og ikke uten videre erstatte norskprodusert mat med importert mat.
21. Sørge for at en større del av fiskeforedlingen skjer i Norge.
22. En miljøpolitikk som forebygger forurensning av natur og miljø, og som motiverer den enkelte til å ta vare på lokale ressurser.
23. Å gjøre sidemålsopplæringen i skolen til valgfag, den enkelte må selv få velge hvilken målform hun/han skal bruke.
24. Å innføre bindene folkeavstemninger i viktige saker, både nasjonalt og lokalt.
25. Å hindre at Norge blir medlem av EU.
