
Stortinget, 6. oktober 2004
Olaf Thommessen (V)
- Regjeringen styrker pappas rettigheter
Regjeringen foreslår i sitt budsjettforslag at fedre nå skal få rett til fødselspenger under fedrekvoten basert på sin egen stillingsbrøk. ­ Dette vil styrke pappas rettigheter, sier Olaf Thommessen.
Som far har jeg reagert på at fars muligheter til fødselspermisjon er begrenset både økonomisk ved å avhenge av mors stillingsbrøk, og av kravet om at det må foreligge et omsorgsbehov. Det er et viktig liberalt prinsipp at både mor og far har selvstendig rett til fødselspermisjon med lønnskompensasjon. I motsetning til mor, har ikke far selvstendig rett til sine fire uker. Samtidig blir fars eventuelle lønnskompensasjon avkortet med mors stillingsbrøk. - Denne urettferdigheten tar nå regjeringen tak i, og det er svært gledelig, sier Thommessen.
- Venstre ønsker å legge til rett for at flere fedre kan se seg i stand til å ta ut en større del av fødselspermisjonen. Jeg synes det er god Venstrepolitikk å øke pappakvoten opp på nivå med mammakvoten, altså ni uker, avslutter Thommessen
