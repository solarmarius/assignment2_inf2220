
22.8.2005
Sp
PRESSEMELDING FRA SENTERPARTIET
Sterke virkemidler for å forsvare lokalsykehusene:- Sp med kinoreklame for akuttberedskap
- Vi har aldri brukt mer penger til sykehustjenester enn nå. Samtidig er tilgjengeligheten til helsetjenestene blitt vanskeligere for svært mange. Akutt-tilbudene står i fare for å bli fjernet på mange lokalsykehus dersom helseforetakene får lov til å gjennomføre sine planer. Derfor er dette valgt som tema for vår kinoreklame, sier Senterpartileder Åslaug Haga.
- Det var færre ambulanser i drift i Norge i 2004 enn i 1999. I samme periode har antallet ambulanseoppdrag økt med mer enn 15 prosent. Slik kan vi ikke ha det! Å sikre akuttberedskapen ved sykehusene og i ambulansetjenesten er en hovedsak for Senterpartiet i valgkampen, sier Åslaug Haga. - Å nå ut til et ungt publikum med denne saken er viktig. Derfor har vi valgt å bruke kinoreklame som formidlingskanal for dette budskapet, sier Haga.
Senterpartiets valgfilm viser ungdommer på en fest som har det trivelig helt til en av ungdommene setter noe fast i halsen. De har nettopp bestilt pizza, og må nå også ringe for å "bestille" ambulanse til den hostende ungdommen. Så kan man jo gjette på hvem som kommer først fram til festen - pizza-budet eller ambulansen? For å få svaret kan du se her:  , eller gå inn på Senterpartiets nett-TV som ligger på venstresiden av forsiden til www.senterpartiet.no . Der kan man også se de to andre valgvidoene som partiet har produsert for bruk på internett. På Sps nett-TV finner man mange klipp der Åslaug Haga forteller mer om Sps hovedsaker og mange klipp fra ulike Sp-arrangement før og under valgkampen.
Valgfilmen, som er 30 sekunder lang, vil bli sendt som kinoreklame på alle landets kinoer (minus Oslo). Kinoreklamen vil bli sendt første gang i kveld 22. august og helt til siste kino stenger søndag 11. september, dagen før valget.
