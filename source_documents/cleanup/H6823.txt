
25.2.2003
Arbeidarpartiet
Olav Akselsen (A), leiar av Stortinget sin næringskomite:
- Ja til utflagging
Regjeringspartia stadfesta i dag løftebrota ovanfor norske sjøfolk. Eit fleirtal i Stortinget avviste forlaget frå Arbeidarpartiet om betre rammevilkår for norske reiarlag
Arbeidarpartiet har fremma forslag i Stortinget om ei utviding av nettolønsordninga til også å gjelda offshorefartøy frå 1. juli i år. Til tross for tidlegare lovnadar seier regjeringa no nei til dette, og går no imot forslaget frå Ap.
- Dette er det same som ja til utflagging av store deler av den norske flåten, seier Akselsen, som er skuffa over at regjeringsspartia ikkje held det dei har lova, men tvert om no stadfestar løftebrota sine i Stortingssalen. - Ekstra ille er det at dette vedtaket kjem i ei tid da også anna næringsliv slit, mellom anna med utflagging av distriktsarbeidsplassar.
Høgre gjekk til val på betre ramevilkår for norske sjøfolk, partileiar Jan Petersen gjekk så langt at han skreiv eit brev kor han lova at: "Høyre er oppmerksom på at svenske og danske myndigheter er i ferd med å innføre skattefrie nettolønnsordninger for ansatte på laste- og passasjerfartøy i internasjonale farvannHøyre mener norske sjøfolk må få tilsvarende rammebetingelser".
- Desse lovnadar er ikkje fult opp. Regjeringa har tvert om to gangar fremma forslag om forverra rammevilkår for denne næringa, avsluttar Akselsen.
Olav Akselsen kan nås på telefon 995 41 949
