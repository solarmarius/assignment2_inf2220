
Dato: 24.03.2001
FREMSKRITTSPARTIET
FREMSKRITTSPARTIET
Generalsekretær
Geir Mo
ORGANISASJONSKULTURUTVALGETS RAPPORT OM HORDALAND TATT TIL ORIENTERING.
Sentralstyret i Fremskrittspartiet behandlet i dag Organisasjonskulturutvalgets rapport om situasjonen i bl.a. Hordaland FrP, som en oppfølging av Landsstyrets vedtak av 24. februar i år.
Sentralstyret konstaterer at utvalget har gjort et svært godt arbeide på den korte tiden de har hatt til rådighet. Utvalget har gjennomgått 205 relevante avisartikler, gjennomgått nærmere tre timer med diverse innslag i etermedia, intervjuet 20 personer, samt gjennomgått 44 brev til utvalget. I tillegg har utvalget hørt igjennom 30 timer med lydbåndopptak og vurdert over 100 sider med konsentrat av de gjennomførte intervjuer.
På denne bakgrunn har utvalget konkludert med at en del personer kvalifiserer til å få sin sak vurdert opp imot vedtektenes § 21.
Sentralstyret konstaterer at de omtalte personer som er omtalt i rapporter alle har meldt seg ut av partiet.
På denne bakgrunn har Sentralstyret tatt rapporten til orientering og vil ikke iverksette ytterligere tiltak i denne forbindelse.
Det er ikke aktuelt med kommentarer utover dette.
