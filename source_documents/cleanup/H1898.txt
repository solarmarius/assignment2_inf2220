
Torsdag 12. mars 1992
Stortingsrepresentant Kåre Gjønnes:
NEI TIL ESKTRABEVILGNINGER UTEN ANVIST BUDSJETTDEKNING
Kristelig Folkeparti ønsket ikke å bevilge 250 millioner ekstra til blandede kreditter, slik regjeringen ba Stortinget om torsdag, uten at den først anviste budsjettdekning for dette beløpet. Dette gjorde Kristelig Folkepartis parlamentariske leder Kåre Gjønnes klart da Stortinget drøftet stortingsproposisjoen om dette. Han syntes det var uheldig å gjøre slike vedtak mot løfter fra regjeringen om å finne dekning senere, og bemerket også at departementet allerede i årets sjette uke bebudet en budsjettoverskridelse på 300 prosent på denne posten.
Kåre Gjønnes var også skeptisk til å så stor utvidelse ut fra hva slags innvirkning blandede kreditter har på bistandsarbeidet. Han minnet om at ordningen kan bidra til å sementere dagens urettferdige, internasjonale arbeidsdeling ved at i-landsbedrifter får bistandssubsidier når de konkurrerer med bedrifter fra i-land.
KrF gikk derfor sammen med Senterpartiet inn for en ektrabevilgning på 125 millioner til dette formålet, og foreslo at disse pengene ble tatt fra posten "Tilskudd til gjeldslettetiltak i oppfølging av Paris-klubbavtaler". Forslaget fikk bare stemmene fra KrF og Senterpartiet ved voteringen.
