
22.8.2005
Anna Gustavsen, Kystpartiet i Hedmark
Talskvinne for taterne og 2. kandidat for Kystpartiet i Hedmark
Romanifolket kjemper for kulturen og oppreisning
Vil romanifolket noensinne få oppreisning, eller skal vi fortsatt være kasteballer mellom debattanter som vet best hva som skjedde med oss, og hva som vil skje med vår kultur? Kystpartiet mener tåkepraten må erstattes med en statlig offensiv for å bevare vårt språk og vår kultur.
Romanifolkets historie er en historie om forfølgelse og utryddelse.
Vi er et lite minoritetsfolk som kom hit til Norge på1500 tallet.Vi hadde vårt eget språk som som heter romani. Vi var og er ett stolt folk. Vi er ett handelsfolk, som opprinnelig levde av forskjellige håndverk, som hestehandel, reprasjoner av klokker, kobberslageri og mye mer. Vi er et folk som ville og vil klare oss selv! Men det skulle vi ikke, og skal vi ikke få! "Den Norske Stat samt Den Norske Statskirken" var to aktører som gikk opp i rollen som den barmhjertige samaritan med stor iver. Nå skulle vi reddes, vi var jo et stort onde og til fare for oss selv og andre, kom de såkalte kloke herrer frem til! På midten av 1800 - tallet kom Eilert Sundts sine årsberetninger. De ble tillagt stor betydning og skulle komme til og få en ødeleggende virkning på våres språk, handel og kultur. Språket fikk vi ikke bruke, håndverket og handelskulturen ble også forbudt! Hesten ble fjernet med tvang ! Plutselig hadde vi ikke noe fremkomsmiddel! Siden ble det sterilisering og lobotomering. Vi skulle med andre ord utryddes ! Den norske statskirken gjorde en grundig jobb, med fjerning av barn med tvang, presten var en som vi rømte fra, av redsel for å havne på barnehjem. Det var det ingen barmhjertighet og finne !Men det verste av alt, det sluttet ikke med forfølgelsen før i 1989! Det som staten tilbyr våres folk som erstatning er et nytt overtramp og en ny hån! Til og med Staten og Kirken, som opprinnelig skulle beskytte oss, gikk til angrep på oss og vår kultur, og prøvde å utrydde oss. Enkelte forskere mener vi har vært utsatt for et folkemord her i Norge, i det frie og demokratiske Norge. De har klart og frarøve oss det eneste som vi kunne ha gitt videre til våres barn, nemmelig språket og kulturen.Vi krever en fullverdig oppreising !
Det bør være en tankevekker for alle som tror at Bondevikregjeringen er så opptatt av minoriteter, at vi fortsatt blir forsøkt utryddet som kulturfolk. Ikke får vi skikkelig erstatning, ikke får vi et opplegge for å bevare vårt språk. Arbeiderpartiet har vi tatere fryktet i generasjoner. De har hele tiden forsøkt å utrydde oss. Til slutt, det er en tankevekker at det faktisk er gjort forsøk på å utrydde mitt folk i det moderne Norge. At Kystpartiet vil være vår talsmann på Stortinget er svært oppløftende. Vi trenger friske talsmenn blant våre folkevalgte, derfor bør også Kystpartiet få den tilliten den trenger ved valget.
