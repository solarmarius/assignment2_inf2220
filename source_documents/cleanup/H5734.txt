
12.4.2002
Eli Sollied Øveraas (Sp):
Krev meir pengar til fergene i Møre og Romsdal
Møre og Romsdal fekk tildelt berre 158 mill av totalt 1050 mill kr til fergedrift i 2001. Dette bør det gjerast noe med, og Eli Sollied Øveraas har derfor sendt følgjene spørsmål til Samferdselsministeren:
"Av den totale løyvinga på 1050 millioner kroner til fergedrift i 2001, vart 158 millioner kroner tildelt Møre og Romsdal. Ingen av dei 4 satamvegsambanda oppfyller Stortingets intensjon m.o.t. frekvens på avganger.Med den lave ramma fylket har innan sektoren, er det uråd å løyse dei problema fylket har innan sektoren. Meiner statsråden at fordelinga gjenspeiler det rettmessige behovet Møre og Romsdal har? Kva vil statsråden gjere for å betre fergetilbodet i landets største fergefylke?"
Møre og Romsdal har flest fergesamband i landet med 24 samband. Av desse er 4 stamvegsamband. Møre og Romsdal Fylkesbåtar (MRF) har landets eldste fergeflåte, er det rederiet som har dårlegast kapasitetsdekning i riksvegsambanda, og har og dårleg dekning med reserveferger i eigen flåte. Kvar dag står det igjen 300 bilar, noko som tilsvarer ein ulempekostnad for trafikantane på over 200 millioner kroner årleg.I eitt av stamvegsambanda, Molde- Vestnes, stod det i 2001 igjen 11 400 køyretøy. Ingen av stamvegsambanda har nattavgangar. I St.meld nr. 46, Nasjonal transportplan, uttrykker regjeringa at ferger i stamvegsambanda skal som utgangspunkt ha halvtimes avganger 18 timer i døgnet og timesavganger forøvrig. Under behandlinga i Stortinget, sa komiteen fylgjande:
"Komiteen mener at stamvegsambandene minst bør ha halvtimesavganger 18 timer i døgnet og timesavganger forøvrig, dersom spesielle forhold ikke tilsier noe annet." Både pendlere, næringsliv og øvrige reisande i Møre og Romsdal er utålmodige etter at Stortingets vedtak skal oppfyllast. Men med 158 millioner kroner til landets største fergefylke, noko som tilsvarer omlag 15 pst. av den totale tildelinga, er dette uråd.
