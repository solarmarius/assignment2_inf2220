
30.05.02
EVA JOLY OG JUSTISMINISTER DØRUM MØTER SKATTEREVISORENE 5. JUNI PÅ SUNDVOLDEN HOTEL
I et av de bredest sammensatte seminar om økonomisk kriminalitet gjennom tidene, har Skatterevisorenes Forening den glede å ønske Eva Joly og Justisminister Odd Einar Dørum velkommen som innledere.
I sin første arbeidsuke i Norge vil Eva Joly på dette seminaret få anledning til å møte representanter for det korps som i~ første rekke skal bekjempe den organiserte økonomiske kriminaliteten i Norge.
Justisminister Odd Einar Dørum er invitert for å redegjøre for den politiske prioritering av kampen mot organisert økonomisk kriminalitet.
Skatterevisorenes Forening organiserer revisorene innen skatteetaten og har i mer enn 60 år gått i bresjen for kampen mot økonomisk kriminalitet. Foreningen vil på denne måten rette søkelyset mot utviklingen av organisert økonomisk kriminalitet og utviklingen av denne opp mot norsk sammfunnsliv.
Seminaret vil bli avholdt onsdag 5. juni klokken 1000 ­ 1500 på Sundvolden Hotel,og representanter fra Deres redaksjon er hjertelig velkommen.
Joly og Dørum har tiden mellom kl 1000 og 1130 til disposisjon,
Øvrige foredragsholdere er:
Økokrimsjef Einar Høgetveit
Tolldirektør Marit Wiig
Avdelingsdirektør Jan Mattsson ­ Riksskatteverket i Sverige
Ekspedisjonssjef Thorbjørn Gjølstad finansdepartementet
Områdedirektør Svein R. Kristensen ­ Skattedirektoratet
Politiinspektør Ellen Ilstad - Leder Norsk Øko-forum
