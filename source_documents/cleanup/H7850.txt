
6.10.2003
Jorunn Ringstad, Sp
Samferdsel er viktig for norsk næringsliv
For å opprette eit levande næringsliv i heile lande må det førast ein offensiv samferdselspolitikk, seier nestleiar i samferdselskomiteen Jorunn Ringstad.
I dagens trontaledebatt, utfordra Jorunn Ringstad blant anna Sosialistisk venstreparti på samferdselspolitikk. Svært ofte er spørsmål knytta til veg, kommunikasjon og infrastruktur fråverande i næringspolitikken til mellom anna SV. Her må ein sjå samanhengen mellom god kommunikasjon i distrikta og eit variert og stabilt næringsliv, seier Ringstad. I møte med lokalt næringsliv, vert det ofte sett fokus på kor viktig det er med blant anna eit godt vegnett for å oppretthalde vidare drift. Dette tar Senterpartiet på alvor og vil halde fram med å setje samferdsel på den politiske dagsorden sjølv om dette er fråverande i andre partis politikk, seier Ringstad.
