
17.11.99
Ågot Valle og Kristin Halvorsen, stortingsrepresentanter for SV:
Sosialistisk Venstrepartis Pressetjeneste
Krever nasjonal handlingsplan for barnevernet
SVs Ågot Valle og Kristin Halvorsen har i dag lagt inn et dokument 8-forslag som krever at regjeringen framlegger en nasjonal handlingsplan for barnevernet.
I dag er 25 prosent av personale i de ulike barneverninstitusjonene ufaglærte. En av fem som jobber i barnevernet har mindre enn et års erfaring. I dag gis manglende faglig oppfølging til de som arbeider i barnevernet, samtidig som det betydelige behov for kompetansehevning innen barnevernet ikke blir prioritert.
Valle og Halvorsen skisserer dette innholdet i handlingsplanen:
Nasjonal godkjenningsordning av barnevernsinstitusjoner
Kompetanseutvikling i kommunene
Plan for kompetanseutvikling i fylkeskommunene
Kompetanse i å se barn, lytte til barn og å snakke med barn
Utvikling av samarbeid mellom skole og barnevern, barnevern og BUP, samt barnevern og barnehage
Ressurser til økning av mangfoldet i tiltak i det fylkeskommunale barnevernet
Vurdering av erfaringene med fylkesmennenes tilsyn med barnevernsinstitusjoner
Forbedring av barnevernets arbeid i forhold til mindreårige asylsøkere og flyktninger
Styrking av arbeid i forhold til asylsøker og flyktningefamilier som har fått opphold i Norge
Hele forslaget finner du på SVs nettsider:
http://www.sv.no/storting/artikler/281.html
