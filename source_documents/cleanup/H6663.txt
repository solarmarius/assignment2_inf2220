
10.01.03
KrF
Kvinnehelse satt på dagsorden!
Kristelig Folkepartis Kvinner har klare forventninger til Regjeringens kvinnehelsestrategi, som helseminister Dagfinn Høybråten presenterte i dag, i Stortingsmeldingen om folkehelsepolitikken.
Det har i lang tid vært et kjent behov for å styrke ivaretakelsen av kjønnsperspektiv og likestilling på helse- sosial- og trygdefeltet. Kvinner og menn har ikke fått like mye oppmerksomhet når det gjelder helsetilbud, spesielt hva forskning angår har kvinneperspektivet og kunnskap om kvinners helse vært fraværende.
Med Regjeringens kvinnehelsestrategi er vi på vei mot målet om at norsk helsevesen og våre velferdsordninger skal fungere best mulig for alle, uansett kjønn, alder, sosial status og inntekt.
