
8.10.2003
Eli Sollied Øveraas (Sp)
Statsbudstettet 2003: Ingen støtte til næringslivet i Møre og Romsdal!
Under årets valgkamp ble det fra næringslivet i Møre og Romsdal pekt på følgende:
- Utvidelse av permitteringsperioden
- Økte bevilgninger til samferdselssektoren
Det er derfor svært skuffende at Regjeringen nå forverrer permitteringsreglene fra 42 til 26 uker.Lønnsplikten for arbeidsgivere endres fra 3 til 30 dager. Dette fører til at flere blir ledige og at kompetansen i viktige næringer i Møre og Romsdal forsvinn.
Med over 100 000 arbeidsledige, er det forstemmende at Bondevik 2 går inn for å kutte SND-løyvingene med 700 mill kroner.
Mange har pekt på viktigheten av en satsing innen samferdselssektoren, særlig med tanke på fremkommelighet og reduksjon av avstandskostnader. Men heller ikke her er det mye å hente fra regjeringen. Dette står i sterk kontrast til det samferdselskomiteens leder, Petter Løvik, H, sa under Trontaledebatten 6.oktober:
" Samarbeidsregjeringa har tatt eit krafttak på samferdselssektoren....."
Fra Møre og Romsdal har det gjentatte ganger blitt pekt på at rammene til riksveier og stamveier må økes betraktelig for å kunne realisere måla i NTP. I det framlagte statsbudsjettet er det satt av 4,3 mrd kroner til riksveiinvesteringer. Det er under målsettinga i handlingsprogrammet.
Fergetilbudet for 2004 skal i hovedsak være uendret. Fra regjeringens side pekes det på at en effektivisering av drifta er avgjørende hvis en skal kunne opprettholde tilbudet på dagens nivå. Dette er en utrolig defensiv holdning!
Vi trenger en offensiv holdning der målet er økt kapasitet og frekvens, samt lavere priser for næringsliv og privatpersoner!
