
5.12.2003
Jorunn Ringstad, nestleier i Stortinget sin samferdselskomité (Sp)
Stasråden må avklare situasjonen kring Avinor
Eg forventar at statsråden avklarar situasjonen kring Avinor, seier nestleiar i samferdselskomiteen Jorunn Ringstad. Dei seinare dagars utspel med truslar om nedlegging og uro kring trafikktryggleik gjer at truverdet til selskapet er strekt redusert. Her må statsråden vera tydeleg og klart gi melding om tenestetilbod og stenging av flyplassar for komande år.
Dei seinare dagane har det vore mange og ulike utspel knytt til Avinor, og knytt til stenging eller nedlegging av flyplassar. Denne debatten vart i dag og tatt opp i Stortinget si handsaming av samferdselsbudsjettet for 2004. Ringstad viste i debatten mellom anna til Senterpartiet sitt alternative budsjett der det er auka løyving til Avinor med 80 mill. for å sikre dei regionale flyplassane og for å oppretthalde tryggleiken.
Det er viktig for Senterpartiet at distrikta framleis skal ha eit godt flytilbod og det er viktig at rasjonaliseringa innan Avinor ikkje går ut over tryggleiken. I den situasjonen som vi no har, må stastråden rydde opp, seier Ringstad og minner om at Stortinget i vår slo fast at flyplasstrukturen skal takast opp i full breidde i samband med handsaminga av NTP på nyåret.
