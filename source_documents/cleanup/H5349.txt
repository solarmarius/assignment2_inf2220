
Stortinget, 16. november 2001
Jan Tore Sanner
Sosial- og distriktspolitisk styrking
De finanspolitiske talspersoner for Høyre, KrF og Venstre har i kveld blitt enige om endringer i Samarbeidsregjeringens forslag til statsbudsjett. Forhandlingene med FrP om neste års statsbudsjett førte ikke frem. Samarbeidspartiene vil allikevel opprettholde noen av forslagene. Disse bidrar til ytterligere å styrke statsbudsjettets sosiale profil, hensynet til distriktene og gir økt trygghet for borgerne.
120.000,- i personinntekt en skattelette på 1.210,-. El-avgiften settes også ned med 2 øre fra 1. januar 2002, i stedet for den foreslåtte reduksjonen 1. juli. Prisanslaget på dette er 130 millioner.
Uføre og alderspensjonister fritas for egenandeler på medisiner og sykepleieartikler. Dette har en kostnad på 100 millioner kr,-. Regjeringen vil også se på tiltak som skal gjøre ordningen mest mulig målrettet. Det årlige utgiftstaket for betaling av egenandeler justeres også ned fra det foreslåtte 1.500,- til 1.450,- kr. Dette har en prislapp på 30 millioner kr. Videre økes de skattefrie nettogrensene for pensjonister med 1.000,- og satsen i minstefradraget økes til 23%. Dette gir eksempelvis en enslig pensjonist med
Tiltakene kommer mange grupper til gode og er særlig viktige for de med dårligst råd. Samlet er tiltak for å bekjempe fattigdom og økte forskjeller ytterligere styrket utover det regjering Stoltenberg foreslo.
Det etableres en nettolønnsordning for fergerederiene i NOR-flåten fra 1. juli 2002. Til dette bevilges 120 millioner kr. Det legges også opp til en gjennomgang med rederinæringen for å avgrense og målrette tiltak
for å beholde kompetansen i det maritime miljøet i landet. Det bevilges også 25 millioner kr. i kompensasjon til ekspressbussene. Dette som kompensasjon for autodiesel avgiften.
Samarbeidspartiene vil også beholde landslinje-ordningen i videregående skole. Økt trygghet for borgerne skal sikres gjennom å styrke politiet med 20 millioner kr. til opprettelse av flere stillinger der behovene er mest prekære. Domstolene styrkes med 10 millioner kr. for raskere å kunne håndtere saksmengdene.
Endringene er gjort for å styrke samarbeidsregjeringens profil, og samtidig er dette et forsøk på å komme FrP i møte for å sikre budsjettflertall på Stortinget.
