
Nr. 16 - 25. august 2003
Valgkampinformasjon fra Arbeiderpartiet
- Uakseptabelt og beklagelig
- Dette er uakseptabelt og beklagelig, sier partisekretær Martin Kolberg i en kommentar til at Frp-politiker Martin Schanche slo til en Ap-politiker under en skoledebatt i dag. - Det tilhører heldigvis sjeldenheten at slikt forekommer i norsk politisk debatt. Jeg har faktisk ikke hørt om noe lignede tidligere, sier Kolberg. Kolberg forteller at Ap har fått en muntlig beklagelse fra Frps generalsekretær, og at partiet har akseptert den. - Det er nå opp til Frp å ta stilling til om de er tjent med å la seg representere av Schanche, sier Kolberg.
Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
