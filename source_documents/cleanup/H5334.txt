
13/11-01
Stortingsrepresentant Arne Sortevik (FrP)
AVLATSHANDEL FRA KIRKEMINISTEREN!
Landets nye Kirke- og Kulturminister, KrFs Valgjerd Svarstad Haugland, har tildelt en fradømt sogneprest kunstnerlønn. Jeg har meget vanskelig for å akseptere at man skal bruke en slik ordning for å "kjøpe seg fred" med brysomme prester; prester som tom er fradømt sitt embede, sier krukepolitisk talsmann i Fremskrittspartiet, Arne Sortevik.
- Jeg har selvsagt intet imot at prester som også er kunstnere kan få kunstnerlønn når det finnes et system med statlig kunstnerlønn. Men da må de jo vurderes på bakgrunn av sin kunstneriske innsats!
- Innenfor dagens statskirkelige ramme gir det mange uheldige signaler når Kirke- og Kulturministeren plasserer "brysomme" ansatte på kunstnerlønn. Og kanskje først og fremst - det virker som upassende "avlat" fra Kirkeministeren ­ som også er Kulturminister - å "belønne" en sogneprest som er avsatt etter mange års kirkestrid i Troms og med biskopen i Nord-Hålogaland på denne måten, fortsetter Arne Sortevik.
