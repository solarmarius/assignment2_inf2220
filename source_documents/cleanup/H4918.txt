
23. mai 2001
Solveig Torsvik
Ap undertegnet antirasismeerklæring
Senter mot etnisk diskriminering har utarbeidet erklæringen Ytringsfrihet og etniske relasjoner i et demokratisk samfunn, som inneholder konkrete retningslinjer for politikere og valgkampdeltakere. Formålet med erklæringen er blant annet å ansvarliggjøre politikere/partiledere til ikke å spille på fremmedfrykt og rasisme for kortsiktig politisk gevinst under stortingsvalgkampen 2001.
- Dette var en fin oppfordring, som også forplikter! Sterkere oppmerksomhet og engasjement i kampen mot rasisme og etnisk diskriminering trengs, og alle kan bidra! Også i Arbeiderpartiet kan vi bare bli bedre. Samfunnet trenger kloke voksne - av hensyn til barna! Voksne som skjønner at man ikke kan se utenpå hvordan folk er inni!. Og som forstår at det motsatte er urettferdig, kommenterer partisekretær Solveig Torsvik, som undertegnet erklæringen på vegne av Arbeiderpartiet
