
20.01.2006
Venstre
Venstres Gunvald Ludvigsen stilte i dag, 20.01.2006, eit skriftleg spørsmål til Helse- og omsorgsminister Sylvia Brustad i samband med Kristinasaken.
Kristinasaken
Vil statsråden vurdere om pårørande bør ha ein moglegheit til å få si sak prøvd av ein ny og uavhengig ekspert-/faggruppe innanfor ei fastsatt tidsramme, i saker av liknande karakter som den ved Haukeland Universitetssykehus - Kristinasaken?
Eg viser til saka ved Haukeland Universitetssykehus kor Oddmund Hjartåker går til rettslege steg for å overprøve legane si avgjerd om at Hjartåker si dotter, Kristina, ikkje lenger bør få den behandling ho treng for å haldas i live.
Venstre meiner at alle saker av medisinsk karakter til sjuande og sist må avgjerdas på eit medisinskfagleg grunnlag. I situasjonar kor pårørande ikkje vert samde i den medisinske avgjerda, meiner vi at ei uavhengig faggruppe bør koplast inn som ein nøytral part for å hjelpe pårørande og sjukehus til å kome til semje.
Eit slikt uavhengig organ kan styrke pårørande sine rettar når det er usemje.
Dersom det framleis er usemje mellom partane, må den opphavelege handsamingseininga ha endeleg avgjersmynde.
