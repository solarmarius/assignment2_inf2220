
05.03.03
Stortingsrepresentant Ingebrigt S. Sørfonn (KrF)
Viktig for å sikra norske arbeidsplassar
Når renta går ned og presset på krona letnar, betyr det først og fremst at eit viktig verkemiddel for å sikra norske arbeidsplassar er brukt på rett måte. Kursen viser at me er på rett veg! Dette seier KrF sin finanspolitiske talsperson Ingebrigt S. Sørfonn i ein kommentar til rentenedsetjinga i dag.
Ein stram finanspolitikk viser etter kvart resultat i at presset avtek både når det gjeld rentenivå og kronekurs. Regjeringa og regjeringspartia har vore heilt konsekvente når det gjeld å ta vare på stramheten i budsjettet. Dette har kosta og ikkje alle har sett pris på det, men no er resusltatet i ferd med å visa seg.
Det er også mange andre som kan gle seg i dag. Særleg ungdom og unge i etableringsfasen vil merka positive verknader av nasjonalbanken sitt vedtak.
Utfordringa framover vert å halda ein stø kurs i finanspolitikken. Dette er ei oppgåve som regjeringa og regjeringspartia ikkje kan greia åleine, seier Sørfonn. Her er me avhengige av at eit fleirtal på Stortinget sluttar opp om denne linja.
