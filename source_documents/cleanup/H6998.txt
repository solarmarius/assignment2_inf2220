
24.04.03
Jens Stoltenberg
Arbeiderpartiet står fast på barnehageavtalen
-Arbeiderpartiet står fast på barnehageavtalen som bl.a innebærer full barnehagedekning og makspris. Dette har vi har gitt klart uttrykk for i en rekke sammenhenger i det siste, og det er helt utenkelig for Arbeiderpartiet å bryte en avtale med andre partier. Dette sier Jens Stoltenberg i en kommentar til et oppslag i VG som kan skape inntrykk av at Arbeiderpartiet er på glid bort fra barnehageavtalen.
I den grad elementer og detaljer i barnehageavtalen skal justeres, må alle de fire partiene være enige om dette. Dette kommer også fram i intervjuet med VG, og er i tråd med hva de andre partiene bak avtalen har gitt uttrykk for, sier Stoltenberg.
