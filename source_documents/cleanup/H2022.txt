
Mandag 24. august 1992
Kristelig Folkepartis sentralstyre:
UTDANNINGSKØENE MÅ BORT
Sentralstyret i Kristelig Folkeparti oppfordrer regjeringen til snarest mulig å fram-skaffe en så sikker prognose som mulig når det gjelder behovet for framtidige studie-plasser. Særlig bør man undersøke muligheten for en bedre utnyttelse av kapasiteten i distriktshøgskolesystemet for på den måten å sikre behovet for økt kompetanse i samfunns- og næringsliv i distriktene.
Sentralstyret i KrF peker på at Norge fremdeles har en forholdsvis lav andel ungdom som søker høyere utdanning. Derfor er det et paradoks at denne andelen hvert år skaper kaos i inntakskøene. Til tross for en sterk satsing på nye skole og studieplasser de senere år, har ikke omfanget av studietilbudene holdt tritt med behovet. Samtidig som arbeidsledigheten ligger på et rekordhøyt nivå, blir flere tusen godt kvalifiserte søkere både til videregående opplæring og høyere utdanning avvist også ved dette årets opptak.
Denne situasjonen er helt uakseptabel, mener sentralstyret i Kristelig Folkeparti, som utfordrer regjeringen til straks å sette i verk tiltak for å gjøre noe med dette.
Samordnet opptak når det gjelder høyere utdanning, er et skritt i riktig retning, men ikke tilstrekkelig. Det må opprettes flere skole- og studieplasser allerede i høst for å hjelpe dem som idag står uten noe tilbud, mener sentralstyret.
