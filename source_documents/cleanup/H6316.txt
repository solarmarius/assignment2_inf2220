
31.10.02
Morten Edvardsen, Senterungdommen
Sjokkert over Statoils syn på kjøp og salg av kropp!
"Jeg er sjokkert over at Statoil ved å tillate sine ansatte på utenlandsreise å kjøpe sex er med på å legitimere en industri som utnytter kvinner i nød" sier Morten Edvardsen fra SUL.. " Argumentet fra Informasjonssjef Kai Nielsen om at prostitusjon ikke er forbudt i Norge, holder overhode ikke mål, dette dreier seg om menneskerettigheter! Selv om en har fritid på reisene er man fortsatt på jobb, og i Statoilsammenheng på jobb for den norske Stat, og det må finnes etiske regler for slikt. Kjøp av sex i bedriftens tjeneste er ikke tillatt i en rekke norske bedrifter, og Statoil opererer på tvers av det Regjeringa prøver å få til, og her må Olje og Energidepartementer gripe inn", krever Edvardsen.
Statoil har før nektet å gripe inn i saker som dreier seg om menneskerettigheter, og det liker jeg svært dårlig. Selv bedrifter på profittjakt må ha etiske kjøreregler og sosial samvittighet. Statoils verdimanifest sier "Statoil skal drive forretning på en etisk forsvalig, bærekraftig og sosialt annsvarlig måte" Det er visst langt mellom liv og lære, avslutter Edvardsen.
