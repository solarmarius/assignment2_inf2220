
11.11.02
Venstre
Regjeringen må ta opp Tsjetsjenia-spørsmålet med Putin!
Venstres sentralstyre ber Regjeringen vektlegge Tsjetsjenia-spørsmålet i samtalene med Russlands president Vladimir Putin under hans Norges-besøk. Gisselaksjonen i Moskva bare understreker at konflikten må få en politisk løsning gjennom forhandlinger.
Krigen i Tsjetsjenia har vært en glemt konflikt som i mangel av internasjonalt innsyn har ledet begge de krigførende parter til omfattende brudd Genevekonvensjonen. Den største taperen i denne konflikten er den tsjetsjenske sivilbefolkningen, som daglig utsettes for grove overgrep.
Regjeringen bør i sine samtaler med Putin være løsnings- og framtidsorientert. Venstre mener at følgende punkter bør være blant innspillene som tas opp:
Norge bør tilby å forsøke å samle vestlig støtte til finansiering av nødhjelp og gjenoppbygging av Tsjetsjenia etter en eventuell fredsavtale.
Det internasjonale samfunn må få større innsyn i Tsetsjenia. Norge må blant annet kreve at OSSE får gjenopprette sitt kontor i Groznyj, slik at de kan rapportere om menneskerettighetssituasjonen i området.
