
Fredag 21. januar 1993
Stortingsrepresentant og medlem av justiskomiteen, Svein Alsaker (KrF):
T-SKJORTER MED PÅSKRIFTEN "DREP EN KRISTEN" RAMMES AV STRAFFELOVEN
- MÅ ØYEBLIKKELIG STOPPES
-I kjølvannet av kirkebrannsaken er det kommet fram at det har vært solgt T-skjorter med påskriften "Drep en kristen". Dette er klart i strid med straffeloven, og må stoppes øyeblikkelig. Det sa stortingsrepresentant Svein Alsaker i et politisk foredrag på Bømlo fredag. Alsaker representerer Hordaland KrF, og er medlem av Stortingets justiskomité.
Alsaker viste i foredraget sitt til straffelovens paragraf 140, som sier at den som offentlig oppfordrer eller tilskynder til iverksettelse av en straffbar handling, eller forherliger en sådan, kan straffes.
-På bakgrunn av de opplysninger som er fremkommet i pressen og fra politiet i forbindelse med kirkebrannene, er det grunn til å ta et slikt salg av T-skjorter alvorlig. Jeg vil nå ta kontakt med riksadvokaten og be ham sørge for at slikt salg stoppes øyeblikkelig. Slik jeg ser det, er heller ikke kristne forpliktet til å la seg trakasere, sa Svein Alsaker i foredraget på Bømlo.
-Politiets etterforslning av de åtte kirkebrannene i 1992 gir grunn til å tro at personer med bakgrunn i satanistiske miljøer står bak ildspåsettelsene. Dette er en utfordring til kirken om å nå ut også til utsatte ungdomsmiljøer med håpets og frelsens evangelium. Det er viktig å markere at kristenfolket og deres ledere ikke lar seg skremme, selv om satandyrkerne sier de vil spre frykt og ondskap, sa stortings-representant Svein Alsaker.
