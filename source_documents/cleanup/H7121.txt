
23.mai 2003
SV
Ingvild Vaggen Malvik, stortingsrepresentant
- Kom med et bedre forslag, statsråd Brende!
Miljøvernminister Børge Brende har oppfordret importører og produsenter av rusbrus til å etablere et pantesystem for glassflaskene. Miljøvernministeren ba samtidig Statens forurensningstilsyn (SFT) bistå bransjen i dette arbeidet.
- Det gleder oss at statsråden har tatt vårt spørsmål om pant på rusbrus på alvor, men vi er ikke fornøyd med den ordningen han ønsker, sier Ingvild Vaggen Malvik (SV), medlem av energi og miljøkomiteen på Stortinget.
SV tok opp spørsmålet om å etablere et pantesystem for rusbrusflasker i et allerede den 31. januar 2003. Her ble det påpekte den miljøfiendtlige skjevheten i at rusbrusflasker ikke kan resirkuleres på samme måte som f. eks ølflasker. Vaggen Malvik er derfor fornøyd med at statsråden har fått øyene for dette, men er skuffet over at ministeren bare vil innføre en frivillig ordning
- Statsråd Brende kunne være litt mer offensiv på miljøets vegne, og foreslått et pliktig pålegg til deltakelse i returordningen, sier representanten Vaggen Malvik. Vi oppfordrer derfor statsråden til å komme med et forslag til Stortinget om pliktig pålegg til deltakelse i returordningen. - SV kan garantere støtte til et slikt forslag, som dermed vil få flertall i Stortinget, avslutter Vaggen Malvik.
