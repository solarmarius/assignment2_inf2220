
18/1-02
Stortingsrepresentant Arne Sortevik (FrP), Fraksjonsleder Kirke-, Utdannings og Forskningskomiteen
Regjeringen ønsker omkamp om budsjettvedtak: Viktig med eksamensavklaring
- Regjeringen har etter mitt syn selv skapt helt unødvendig usikkerhet omkring gjennomføring av eksamen og sensur for avgangstrinnet i grunnskolen, sier FrPs fraksjonsleder Arne Sortevik.
I en pressemelding fra Utdannings- og Forskningsdept. datert 18.1.2002 varsler departementet at Regjeringen vil be Stortinget om en tilleggsbevilgning for gjennomføring av grunnskoleeksamen med sentral ekstern sensur.
- Både i teksten i den opprinnelige budsjettproposisjonen fra daværende regjering Stoltenberg ( s.79) en tekst som ikke er endret av regjeringen Bondevik og skriftlige/muntlige merknader fra komiteens flertall ( Ap, FrP, Sp, SV) fremgår det at eksamen skal gjennomføres som i 2001, sier Sortevik.
- Eksamen blir utarbeidet i samarbeid mellom Læringssenteret og Statens Utdanningskontor, også organiseringen, utvelgelsen av sensorer fra eget fylke samt gjennomføringen av sensuren. Det er regningen for dette arbeidet som i 2001 har vært belastet på en romsligere konto enn i 2002- men som etter flertallets mening fortsatt skal dekkes innefor budsjettrammen, påpeker fraksjonslederen.
- Fra FrPs side har vi selv arbeidet med oppfølgning av budsjettvedtaket om eksamen; fordi vi har følt at mindretallsregjeringen gjennom ulike uttalelser fra politisk hold drev politisk obstruksjon mot et politisk flertall. Vi har selv planer om et eget Dok8 forslag om saken for om nødvendig å instruere regjeringen. Vi tar derfor gjerne en omkamp gjennom behandling av en egen Stortingsproposisjon fra Regjeringen. Det viktigste i denne saken er å få på plass en tilfredsstillende avklaring og dermed en bekreftelse for elever og foreldre at det blir eksamen, fortsetter Sortevik.
- Når Regjeringen varsler en løsning med tilleggsbevilgning er det også et interessant politisk poeng; det blir interessant å se hvilke penger mindretallsregjeringen mener de nå har funnet og som ikke var disponibel verken i budsjett for 2002 eller i salderingen for 2001; begge deler behandlet for ca. en måned siden, avslutter Arne Sortevik.
