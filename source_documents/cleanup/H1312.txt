
Stortinget, 7/9-1999.
FREMSKRITTSPARTIETS
STORTINGSGRUPPE
fra Stortingsrepresentant Ursula Evje, FrPs utdanningspolitiske talskvinne.
FULL SEIER FOR FORELDRE I TRONDHEIM.
- Fremskrittspartiet ser med stor glede på at foreldrene ved Utleira skole i Trondheim endelig seiret i sin kamp om å få en bestemt lærer tilbake som lærer for sine barn, sier Ursula Evje.
- Denne saken viser at skolene må begynne å ta foreldrenes krav på alvor, og at foreldre i andre kommuner bør stille hardt mot hardt for å få sine krav igjennom ovenfor skolen og kommunen, påpeker Evje, og viser til at det er mange paralleller til denne saken i mange kommuner utover landet.
- Denne konflikten er en konsekvens av at vi i Norge i dag ikke har et fritt skolevalg.
Dersom et slikt valg var reelt for foreldrene, så kunne de ha flyttet sine barn til en annen skole som kunne tilby det som de var ute etter, uttaler Ursula Evje, som påpeker videre at Fremskrittspartiet i en årrekke har arbeidet for større foreldremedvirkning i skolen.  Dersom vår politikk får gjennomslag, så må skolene se på foreldrene som kunder i et stort utdanningsmarked.  Da må skolen tilpasse sitt tilbud til de krav og ønsker som foreldrene har, bla når det gjelder lærernes kompetanse og hvilke lærere foreldrene ønsker, sier Ursula Evje.
