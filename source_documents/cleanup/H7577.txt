
Nr. 11 - 19. august 2003
Valgkampinformasjon fra Arbeiderpartiet
Mener regjeringen gjør en dårlig jobb
Hele 47 prosent mener at regjeringen gjør en dårlig jobb for å redusere arbeidsledigheten. Bare 5 prosent mener at regjeringen gjør en god jobb på samme område. I undersøkelsen ble det stilt følgende spørsmål: "Gjør regjeringen en god, middels god eller dårlig jobb for å redusere ledigheten?". 5 prosent svarte "god", 41 prosent svarte "middels god", 47 prosent svarte "dårlig" og 7 prosent svarte "vet ikke". Målingen ble utført av MMI 12.-15. august. 952 personer ble spurt, og dette er et representativt utvalg for befolkningen over 17 år.
Utviklingen i arbeidsledigheten
Da Jens Stoltenberg ble næringsminister i 1993 var det 104.000 arbeidsledige. Fire år senere, da Stoltenberg var finansminister, var ledigheten redusert til 60.000. Da Kjell Magne Bondevik dannet sin andre regjering var arbeidsledigheten på 60.000. Nå er ledigheten økt til nesten 100.000.
- Opphørssalg i Oslo
- Høyre har i alle år omtalt Oslo som sitt utstillingsvindu. Men etter byrådets forsøk på å selge de verdiene generasjoner i fellesskap har bygget opp, minner det mer om et opphørssalg enn et utstillingsvindu. Det er mulig at Høyre ønsker en slik kurs - det ønsker ikke vi, sa Jens Stoltenberg da Ap åpnet sin valgkamp i Oslo.
Les mer her:

Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
