
1. april 2004
Stortingsrepresentant Per Steinar Osmundnes (KrF)
Sosialkomiteen har i dag avgjeve innstillinga til stortingsmeldinga om nedbygging av funksjonshemmande barrierar.
Bryt ned barrierar!
Regjeringspartia har fått gjennomslag for å bygge ned funksjonshemmande barrierar i samfunnet, seier Per Steinar Osmundnes (KrF).
Osmundnes har vore saksordførar for saka i sosialkomiteen, og han er svært glad for å ha vore med på å arbeide gjennom ein politikk for menneske med nedsett funksjonsevne. Meir enn nokon gong skal brukarane sjølv få høve til medverknad, til dømes gjennom kommunale råd.
- Dette veit vi at mange ynskjer og såleis vert glade for, seier han. Regjeringa skal kome attende til Stortinget med eit forslag til lovfesting i løpet av 2004.
- Vi trur ikkje kampen for å nedbyggje funksjonshemmande barrierar innan m.a. arbeid og fritid kan vinnast ved enkle løysingar; då hadde vi allereie gjort det. Det som nyttar er eit målretta og systematisk arbeid, seier Osmundnes. Han meiner at regjeringa sitt forslag er ei god oppfølging av Manneråkerutvalet sin rapport: Fra bruker til borger, som bl.a. tok opp kva utfordringar dei såg i dette arbeidet.
I tillegg er Osmundnes glad for at behandlinga i komiteen har lagt stor vekt på at tenestetilbodet til familiar med born med nedsett funksjonsevne både skal samordnast og styrkast. - Dette kan gje dei ein betre kvardag i høve til dagens praksis.
