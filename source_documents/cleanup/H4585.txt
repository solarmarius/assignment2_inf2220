
10. november 1999
Astrid Marie Nistad
Nordisk fredsinstitutt i Noreg?
Astrid Marie Nistad frå Arbeidarpartiet foreslo å opprette eit nytt, nordisk fredsinstitutt, eit institutt for konfliktløysing, då Nordisk Råd diskuterte globalisering og Norden 10. november 1999. Ho viste blant anna til Noreg sin plass i fredsprosessen i Midtausten.
- Det er etter mi vurdering trong for, og grobotn for, eit større initiativ som synleggjer nordiske verdiar og Nordisk Råd i det internasjonale eller globaliserte samfunn. Det kunne vere ei oppgåve for Nordisk Råd å bidra til ei systematisering av den kunnskap og innsikt nordiske fredsaktørar sitt inne med, sa Nistad.
- I dag ser vi at dei fleste konflikter oppstår på grunn av indre nasjonale konflikter. Vår store oppgåve blir å skape fred. Men skal vi gå tungt inn i dette arbeidet, krev det forsterka konfliktførebyggande innsats. Det nordiske engasjementet i FN og i ei rekke aktuelle konfliktområde gjer det naturleg å tenkje seg eit nordisk initiativ, sa Astrid Marie Nistad.
