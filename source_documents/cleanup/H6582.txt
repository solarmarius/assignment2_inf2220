
14.11.02
Vegard Martinsen, (DLF)
Korrupsjon i Norge
Under overskriften "Sa nei og ja samme dag" leser vi i dagens Nettavsien at "Odd Einar Dørums venn fikk Justisdepartementet til å stanse utkastelsen av en asylsøker bare en dag før hun skulle ut. En telefon til justisministerens kontor var nok."
Avisen fortsetter: "Asylsaken til kvinnen ble omgjort etter påtrykk fra en Venstre-venn av justisministeren, ifølge VG. Dermed fikk kvinnen bli i Norge, til tross for et krystallklart avslag i Utlendingsdirektoratet (UDI), Justisdepartementet og en dom i Oslo byrett.
Det var Dørums mangeårige venn, Bellona-gründer og Venstre-sympatisør Rune Haaland som fikk stanset utsendelsen av kvinnen 18. mai 1999.
Mens politiet pakket kvinnens eiendeler, ringte Haaland og snakket direkte med politiet. Han sa de bare kunne glemme og reise til Peru dagen etter, og viste til at han kjente Dørum personlig.
Dagen etter sendte Justisdepartementet en ny instruks til politiet: «Justisdepartementet har besluttet at utreisefristen for ovennevnte borger utsettes inntil videre.»". Så langt Nettavisen.
Dette er selvsagt korrupsjon, og det ser ut til at landet justisminister er innblandet. her må det ryddes opp!
DLF går inn for fri innvandring, et standpunkt som ved gjennomføring vil avskaffe all korrupsjon på dette området.
