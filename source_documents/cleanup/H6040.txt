
18.06.2002
- Det er resultatet som teller
- For Arbeiderpartiet er det resultatene som teller - ikke fine ord. Vi ønsker en klimapolitikk som er ambisiøs, og som gir resultater. Med våre forslag kan vi redusere utslippene mer enn det regjeringen går inn for, uten å risikere nedleggelse av industri i Norge, sier Arbeiderpartiets miljøpolitiske talskvinne Sylvia Brustad Brustad mener at stortingsflertallet ikke benytter anledningen til å gjøre forpliktende vedtak som er ambisiøse nok i klimapolitikken. I stedet utformer flertallet en rekke mindre forpliktende merknader enn de forslagene Arbeiderpartiet går inn for.
- For Arbeiderpartiet er det resultatene som teller - ikke fine ord. Vi ønsker en klimapolitikk som er ambisiøs, og som gir resultater. Med våre forslag kan vi redusere utslippene mer enn det regjeringen går inn for, uten å risikere nedleggelse av industri i Norge, sier Arbeiderpartiets miljøpolitiske talskvinne Sylvia Brustad i en pressemelding 18. juni 2002.
Brustad mener at stortingsflertallet ikke benytter anledningen til å gjøre forpliktende vedtak som er ambisiøse nok i klimapolitikken. I stedet utformer flertallet en rekke mindre forpliktende merknader enn de forslagene Arbeiderpartiet går inn for. - For flertallet har innføringen av et tidlig, nasjonalt og smalt kvotesystem vært viktigere enn hva vi vil oppnå av utslippsreduksjoner. For Arbeiderpartiet er det resultatene som er viktigst. Vi går inn for et opplegg for industrien som skal redusere utslippene mer enn det regjeringen går inn for, men det får vi dessverre ikke flertall for, sier Brustad.
Fra 2008 er det imidlertid større enighet. Fra da av skal et internasjonalt kvotesystem være på plass. Før det skjer, mener Brustad det viktig å redusere utslippene mest mulig og stå rustet med moderne miljøvennlig teknologi.
- Bare på den måten kan vi klare å ta mye av utslippsreduksjonene hos oss selv. Med regjeringens forslag til et nasjonalt smalt kvotesystem kombinert med bruk av tiltak i u-land etter Den grønne utviklingsmekanismen risikerer vi at industrien kjøper seg fri fra sine utslippskrav og ikke gjennomfører reduksjonene selv. Slik vil ikke Arbeiderpartiet ha det, sier Brustad.
Brustad advarer mot Regjeringens opplegg, som kan føre til nedleggelser av industri i Norge. - Det vil bare føre til at produksjonen flyttes til andre land som ikke på langt nær har så strenge miljøkrav som i Norge. Det kan bety kroken på døra for mange arbeidsplasser i mange lokalsamfunn når vi får se resultatene av flertallets klimapolitikk. En politikk som er dårlig for miljøet og dårlig for industrien, fastslår Brustad.
