
14.11.00
Lisbet Rugtvedt, Utenrikspolitisk talskvinne for SV:
Sosialistisk Venstrepartis Pressetjeneste
 Skuffende av Jagland
I dagens redegjørelse for Norges rolle i Sikkerhetsrådet, ga ikke Utenriksminister Torbjørn Jagland noen signaler om endring av norsk politikk, når det gjelder sanksjonene mot Irak.
 Det var svært skuffende! Med tanke kravene om en endring i politikken fra landsmøtet i Arbeiderpartiet, og Thorvald Stoltenbergs nye rolle, er det dessuten overraskende. Vil virkelig regjeringen unnlate å mene noe om sanksjonene mot Irak? undrer Lisbet Rugtvedt
 Jagland la stor vekt på at Norge vil ta hensyn til sivilbefolkningen i Irak. De negative virkningene av sanksjonene på sivilbefolkningen er meget godt dokumentert. Da burde vi fått noen konkrete signaler om vilje til endring, sier Rugtvedt
SV mener Norge bør:
Arbeide for å få lederskapet i sanksjonskomiteen for Irak
Straks ta initiativ til en gjennomgang av praktiseringen av sanksjonene med sikte på å begrense unødige skadevirkninger.
Arbeide for å erstatte sanksjonene med et nytt våpenkontrollregime eller andre målrettede sanksjoner som ikke rammer sivilbefolkningen.
