
22/2 2002
Venstres stortingsgruppe
Harald Hove, Venstre:
- Overvåkings-politikere må besinne seg
- Politikere som foreslår elektronisk overvåkning av ulike grupper bør besinne seg, og tenke over konsekvensene av sine velmente, men farlige forslag. Det sier fungerende stortingsrepresentant Harald Hove, Venstre.
- Fremskrittspartiet vil ha elektronisk overvåkning av asylsøkere, SV vil ha det på voldsmenn, og en Høyre-representant vil ha det på ungdomsforbrytere i husarrest. Ingen av dem ser ut til å være opptatt av hvor grensene skal gå, hvilke kostnader det fører med seg, og om dette i det hele tatt vil virke etter hensikten.
- Forslagene er velmente, men prinsipielt betenkelige i et personvernperspektiv. Vi må tenke over hva slags samfunn vi skal, sier Hove, som er advokat til daglig, men inne som vararepresentant på Stortinget denne uken.
­ Det er også høyst tvilsomt om slike tiltak vil virke etter hensikten. Hvor mange politifolk skal passe på alle disse dippeduttene, og hva skal de gjøre når det piper? Jeg tror dette er et opplegg for falsk trygghet og stort misbruk av ressurser, sier Hove, som likevel er mest betenkt over den prinsippløse tilnærmingen mange politikere har til et overhåndtagende overvåkingssamfunn.
