
6. november
Resolusjon fra Kristeleg Folkeparti sitt landsstyre:
Ein god budsjettavtale
Landsstyret i Kristeleg Folkeparti er godt nøgd med budsjettavtalen med Arbeidarpartiet, først og fremst fordi avtalen tar vare på sentrumsprofilen og dei klare profilområda frå Bondevikregjeringa. Vi har skjerma dei små og mellomstore verksemdene for skjerpa skattlegging, bistanden til utviklingslanda vert videreført på eit høgt nivå, kontantstøtta er sikra, og det er gjennomført ein ny familiepolitisk reform ved å utvida barnetrygda til 18 år. Sentrumsregjeringa har tydeleg markert seg som eit eige politisk tyngdepunkt, uttalar landsstyret i Kristeleg Folkeparti.
Utan å nytte ei krone meir av oljepengane, har ein funne rom for auka løyvingar til viktige område. Landsstyret meiner at endringane i skatte- og avgiftsopplegget har ein god fordelingsprofil og tar vare på rammevilkåra for dei små og mellomstore verksemdene.
Budsjettet har og ein god familieprofil. Kontantstøtta ligg fast, og vert utvida til 3000 kroner pr. mnd. Barnetrygda vert utvida til 18 år. Regjeringa får og tilslutnad til å innføre sjølvstendige rettar knytt til fedrepermisjon.
Landsstyret er glad for at Regjeringa sin klare distriktsprofil ligg fast. I tillegg er ein einige om auka løyvingar til veg- og hamneformål. Investeringane i det øvrige riksvegnettet, utanom stamvegane, vert også auka. Kommuneøkonomien vert og tilført meir midlar med ein auke i rammetilskottet, på 650 millionar.
Budsjettforliket fører vidare den gode miljøprofilen. Auken i el-avgifta vil gjera energiøkonomisering meir lønnsamt og stimulera til auka innsats for innføring og utvikling av nye fornybare energikjelder. Dei små og mellomstore verksemdene er skjerma mot store endringar i skattevilkåra. Det vert ikkje gjort store endringar i delingsmodellen, og aksjerabattane vert ført vidare.
Gjennom budsjettavtalen for 2000 har Regjeringa festa sin posisjon som eit sjølvstendig tyngdepunkt i sentrum. I dei to føregåande åra har vi funne løysingar med Høgre og Framstegspartiet. I år vart det mogeleg å få til ein avtale med Arbeidarpartiet etter at dei ikkje lenger ville la kontantstøtta stenga for forhandlingane. Vi har flytta på mindre enn 4 milliardar kroner i budsjettforliket i år, og det er små endringar i eit budsjett lagt fram av ei mindretalsregjering
