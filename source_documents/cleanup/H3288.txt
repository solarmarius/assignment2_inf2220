
11. oktober 2000
Stortingsrepresentant Einar Steensnæs:
Norges plass i Sikkerhetsrådet må brukes aktivt
- Jeg vil gratulere Regjeringen med arbeidet som har gitt Norge en plass i Sikkerhetsrådet for to år fremover. Dette innebærer en anerkjennelse og tillit når det gjelder Norges rolle i internasjonal konfliktløsing og fredsarbeid. Samtidig påtar vi oss også et stort ansvar.
Det sier leder i Stortingets utenrikskomite Einar Steensnæs (KrF) i en kommentar til nyheten om at Norge er sikret plass i Sikkerhetsrådet for 2 år fremover.
- Jeg vil nå anmode Regjeringen om å gi Stortinget en redegjørelse for hvordan Norges plass i Sikkerhetsrådet vil bli brukt til en selvstendig og akti v rolle i freds- og konfliktforebyggende arbeid, sier Steensnæs
Steensnæs peker på at sentrumsregjeringen la ned et betydelig arbeid med å få internasjonal oppslutning om Norges kandidatur til Sikkerhetsrådet. Dette har arbeiderparti-regjeringen fulgt opp slik at dette omfattende arbeidet til slutt har gitt et positivt resultat.
- Jeg regner med at også Stortinget vil bli trukket aktivt inn i forhold til ulike saker som kommer til behandling i Sikkerhetsrådet. Utenrikskomiteen merker godt at Norge fører en aktiv utenrikspolitikk ved at det kommer mange henvendelser til komiteen og ved besøk av ulike utenlandske delegasjoner. Slike henvendelser vil nok bli enda hyppigere nå, sier Steensnæs.
