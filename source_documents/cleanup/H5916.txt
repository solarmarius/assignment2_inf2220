
30.05.2002
- Hårreisende tomtepolitikk fra Høyre, KrF og Frp
Torsdag behandlet Justiskomiteen på Stortinget Arbeiderpartiets forslag om å avskaffe loven om tomtefeste. Flertallet, Høyre, Frp og KrF, avviser forslaget. I stedet ønsker de at tomtefesteren skal gi fra seg deler av tomten sin. - Flertallet mener at økningen i tomtefeste er greit. Dette betyr at de synes det er en akseptabel situasjon at folk opplever en økning i tomtefeste på opptil 3000 prosent. Dette viser en skremmende holdning, sier Knut Storberget.
Torsdag 30. mai 2002 behandlet Justiskomiteen på Stortinget Arbeiderpartiets forslag om å avskaffe loven om tomtefeste. Flertallet, Høyre, Frp og KrF, avviser forslaget. I stedet ønsker de at tomtefesteren skal gi fra seg deler av tomten sin.
- Flertallet mener at økningen i tomtefeste er akseptabel. Dette betyr at de synes det er en akseptabel situasjon at folk opplever en økning i tomtefeste på opptil 3000 prosent. Dette viser en skremmende holdning, sier Knut Storberget, Arbeiderpartiets stortingsrepresentant i justiskomiteen.
- Samtidig uttrykker de samme partier at prisen per dekar på 9000 kr gir en god balanse mellom den som eier eiendommen og den som leier. Dette er usosialt, og det rammer særlig eldre og unge i etableringsfasen i hele landet, sier Storberget, som viser til at ca. en million mennesker er berørt av ordningen.
I et forsøk på å avhjelpe situasjonen noe for de mange som i disse dager får brev om en eksplosiv økning i tomtefesten, går de tre partiene inn for at den som leier tomt, skal kunne frasi seg deler av den, slik at arealet blir mindre og leien går ned.
- Dette er i virkeligheten en ansvarsfraskrivelse fra flertallets side. I mange kommuner vil det være umulig å gjennomføre en slik sjonglering med eiendomsgrenser pga. reguleringsbestemmelser. Det vil i tillegg kreve ytterligere byråkrati. Det er også urettferdig at den verdien tomtefesteren har skapt gjennom opparbeiding av tomten, skal gå rett i lomma på grunneieren, avslutter Knut Storberget.
