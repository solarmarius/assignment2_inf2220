
30.01.03.
Sp
SENTERPARTIETS LANDSMØTE 14. - 16. MARS PÅ RØROS.
Senterpartiets landsmøte 2003 holdes på Quality Røros Hotel den 16.-18. mars.
Landsmøtets delegater ankommer hotellet i løpet av torsdag ettermiddag/kveld (13. mars). Selve forhandlingene begynner fredag formiddag kl. 11.00 med leders tale.
Landsmøtet beregnes avsluttet innen kl. 13.00 søndag 16. mars.
Vi er godt i gang med forberedelsene til landsmøtet, og for at pressen og andre skal få gode arbeidsvilkår trenger vi en oversikt over hvor mange som kommer. Påmelding må skje skriftlig på vedlagte skjema innen 17. februar. Også pressefolk som ikke skal ha hotellrom bes melde seg på av hensyn til tilrettelegging av arbeidsforholdene for pressen. De som har behov for evt. tekniske installasjoner må ta kontakt med Ragnar Kvåle i Senterpartiet.
Landsmøtet delegater, gjester og presse vil bli innkvarter på Quality Røros Hotell, Erzscheidergården, Vertshuset Røros og Euro Hotell Idrettsparken.
Landsmøtets forhandlinger finner sted i konferansesenteret ved Quality Røros Hotel.
Pris pr. døgn (3 måltider inkludert) er kr. 1.150,- på enkeltrom og kr. 940,- på dobbeltrom.
For deltakelse på festmiddagen lørdag kveld kommer kr. 400,- i tillegg.
Hvordan komme til Røros?
Fly: Det er en avgang med fly pr. dag til Røros (ikke lørdag).
Fra Gardermoen kl. 12.45.
Til Røros kl. 13.35.
Tog: NSB har fire avganger om dagen fra Oslo til Røros (3 på lørdag og søndag).
Togbytte på Hamar.
Fra Oslo S. kl. 07.57 kl. 10.57 kl.13.57 kl. 16.57
Til Røros kl. 12.59 kl. 15.53 kl.19.16 kl. 22.09
Buss: NOR-WAY bussekspress
Fra Oslo Bussterminal Galleriet kl. 09.30
Til Røros kl. 15.55
Det vil bli sendt ut mer omfattende informasjon, samt saksdokumenter, til de påmeldte pressefolkene i uke 10.
