
fredag 6. april 2001 17:35:32
Fremmer forslag om tiltak for norsk finansnæring
Venstres stortingsrepresentanter Lars Sponheim og Terje Johansen har i dag levert i forslag i Stortinget om en egen stortingsmelding med tiltak for utvikling av norsk finansnæring.
- En sterk norsk finansnæring med internasjonal konkurransekraft er viktig for framtidig norsk vekst og næringsutvikling, blant annet gjennom å økt tilgang på risikovillig kapital for næringslivet, sier Terje Johansen.
Sponheim og Johansen mener det ligger godt til rette for å styrke og utvikle norsk finansnæring. De har spesielt pekt på tre mulige tiltak som bør omtales og vurderes i stortingsmeldingen:
- Norsk finansnæring bør i større grad kunne forvalte det norske petroleumsfondet
- Vurdere å fondere tilleggspensjonene i folketrygden og la disse forvaltes av private.
- Økt privat eierskap ved at staten reduserer sitt eierskap i næringslivet
