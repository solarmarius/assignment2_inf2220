
4. desember 2000
Marit Nybakk
Innlegg om justisbudsjettet 4. desember 2000
- Vold der den største hindringen for jenters utvikling. En av tre kvinner i verden har opplevd vold eller er blitt tvunget til å ha sex. Det sa stortingsrepresentant Marit Nybakk i debatten om justiskomiteens budsjett.
Nybakk viste også til at det i flere land forekommer at jenter blir tvunget inn i ekteskap og utsettes for utsettes for overgrep, eller i verste fall utsetts for æresdrap dersom de nekter å gifte seg.
- I en bred mobilisering mot vold som utøves mot kvinner, må vi også se på tiltak mot tvangsekteskap. Arbeidet for å forhindre at unge kvinner giftes bort, handler om grunnleggende menneskerettigheter. Enkeltmenneskets ukrenkelige rett til selv å bestemme over sin livssituasjon. Kvinner har samme menneskeverd som menn, og tvangsekteskap er uakseptabelt på samme som all annen undertrykking av og vold mot kvinner. Tvangsekteskap er forbudt i Norge. Og vi har et ansvar for at det tar slutt, sa hun
- Jenter født i Norge eller som har kommet til Norge ved familiegjenforening har krav på norsk rettsbeskyttelse og ut fra norske normer og lover. Hvis vi behandler jenter med minoritetsbakgrunn mer lemfeldig enn jenter med norsk bakgrunn, må det sies å være både diskriminerende og rasistisk. I fjor høst jobbet jeg med tiltak mot tvangsekteskap i kvinnepolitisk styre i Arbeiderpartiet, og det viser seg at problemet har et betydelig større omfang enn vi trodde da vi startet arbeidet. Det krever et sett av virkemidler i bredden, for å forebygge, hindre og stoppe tvangsekteskap, sa Nybakk blant annet.
