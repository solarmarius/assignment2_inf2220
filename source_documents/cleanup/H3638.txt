
20.10.00
Kristin Halvorsen:
Sosialistisk Venstrepartis Pressetjeneste
Roger S. Østlie,
 SV tar utfordringen!
Partileder i SV, Kristin Halvorsen, holder sin tale til partiets jubileumskonferanse i Ingeniørenes Hus, klokken 10.00 lørdag 21. oktober.
Hun vil svare på noen av de utfordringene tidligere SV-leder, Erik Solheim, har gitt partiet i forbindelse med at han takket nei til renominasjon.
SV tar også utfordringen i forhold til å være en betydningsfull aktør i det framtidige politiske landskapet, sier hun.
I talen vil Halvorsen først og fremst ta for seg den rollen Sosialistisk Venstreparti skal spille i framtida, men også se litt på hvilken rolle partiet har spilt i disse 25 årene.
SV har vunnet mange seire, og det er naturlig å dvele litt ved noen av dem, sier Kristin Halvorsen.
HISTORIETIMEN
Søndag klokken 10.15 vil partiets historie stå i sentrum. Da skal Finn Gustavsen, Berit Ås, Stein Ørnhøi, Theo Koritzinsky og Erik Solheim diskutere partiets historie, under ledelse av Dagsavisens redaktør, Steinar Hansson.
