
26.02.2002
Karita Bekkemellem Orheim
Må få likestilling også i næringslivet
- Næringsministeren fortjener honnør for sitt forslag om virkemidler for å bedre likestillingen i næringslivet. Dette er noe er noe vi i Arbeiderpartiets kvinnebevegelse har jobbet for, og vi imøteser Gabrielsens forslag til tiltak med glede, sier Karita Bekkemellem Orheim, leder av Arbeiderpartiets kvinnebevegelse. Næringsministeren foreslår 40 prosent kvinneandel i styrene, full likestilling i statsselskapene og vurderer lovpålagt kjønnskvotering gjennom endringer i aksjeloven. Noe av det siste Stoltenberg-regjeringen gjorde, var å sende et likelydende forslag ut på høring.
- Næringsministeren fortjener honnør for sitt forslag om virkemidler for å bedre likestillingen i næringslivet. Dette er noe er noe vi i Arbeiderpartiets kvinnebevegelse har jobbet for, og vi imøteser Gabrielsens forslag til tiltak med glede, sier Karita Bekkemellem Orheim, leder av Arbeiderpartiets kvinnebevegelse i en pressemelding 22. februar 2002.
Gabrielsen foreslår 40 prosent kvinneandel i styrene, full likestilling i statsselskapene og vurderer lovpålagt kjønnskvotering gjennom endringer i aksjeloven.
- Dette jobbet vi med da vi satt i regjering, og noe av det siste Stoltenberg-regjeringen gjorde, var å sende et likelydende forslag ut på høring. Jeg er glad for at Gabrielsen følger opp dette, sier Bekkemellem Orheim.
Orheim mener at næringslivet helst skulle ha gjennomført slike endringer frivillig, men når dette ennå ikke har skjedd, mener hun tida er kommet for radikale virkemidler.
- Det har vært mye prat om dette i næringslivets festtaler, men lite har skjedd. Nå er tida for handling inne, sier Karita Bekkemellem Orheim.
