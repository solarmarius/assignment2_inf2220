
23.03.2004
SV
Invitasjon til pressemøte
Presentasjon av SVs debattopplegg for EU-debatten - torsdag 25. mars kl. 1200.
Partisekretær i SV og leder av EU-utvalget i SV (og EU-motstander) Bård Vegar Solhjell vil førstkommende torsdag presentere en debattavis om EU-saken som vil bli distribuert til alle SVs 10.260 medlemmer. Sammen med Rolf Jørn Karlsen, forbundssekretær i Fellesforbundet og medlem av utvalget (og EU-tilhenger) vil han svare på spørsmål fra pressen om debattheftet og EU-spørsmålet i SV.
Når: Torsdag 25. mars kl. 12.00
Hvor: SVs partikontor, Akersgt. 35 (vis-à-vis Stortinget)
For ytterligere opplysninger: Bård Vegar Solhjell 2193 3307 eller 9300 5259
Bakgrunn for debattheftet.:
Landstyret i SV nedsatte i fjor et EU-utvalg som skal ha ansvar for å tilrettelegge EU-debatten i partiet. Utvalget består av EU-motstandere, tilhenger og tvilere og ledes av Partisekretær Bård Vegar Solhjell.
Utvalget ønsker å invitere til en nyansert debatt om EU-spørsmålet og norsk Europapolitikk. Det har hatt som mål å finne de beste venstreorienterte argumentene for og mot norsk EU-medlemskap: å beskrive det radikale nei og det radikale ja. Gjennom det kan SV ha Norges mest spennende Europa-debatt.
Vel møtt!
