
fredag 15. januar 1999 13:17:29
- Viktig skritt mot flatere skatt
- Venstre ser utredningen om flatere skatt som et viktig skritt mot et enklere og mer rettferdig skattesystem, sier Venstres parlamentariske leder Gunnar Kvassheim.
Dette er en sak Venstre har satt på dagsorden og kjempet for i mange år.
- Flatere skatt vil bidra til å redusere de store forskjellene det i dag er mellom skattleggingen av lønns- og kapitalinntekter. Sammen med færre fradrag vil dette kunne gi et enklere og mer oversiktlig skattesystem.
- For Venstre er det viktig at en skattlegging gjennomføres med en god sosial profil. På vei mot flat skatt må klassefradrag og minstefradrag økes betraktelig slik at de med lavere inntekter tilgodeses, sier Gunnar Kvassheim.
Kvassheim ser flatere skatt- utvalgets rapport som et meget godt utgangspunkt for en fordomsfri skattedebatt.
