
Tysdag 16. juni 1992
Lars Gunnar Lie (KrF) om gjeldslova:
IKKJE EI "SESAM-SESAM"-LOV
Regjeringa sitt framlegg til gjeldsordningslov, vert ikkje noko "sesam-sesam" for alle dei som strevar med å få økonomien til å strekke til, men kan verte ein sisteinstans for å gje private moglegheit til ein ny start. Men lova vil berre kunne hjelpe nokre få prosent av alle dei som slit med høge avdrag og renter, konstaterte stortingsrep-resentant Lars Gunnar Lie (KrF, Sogn og Fjordane) då Odelstinget måndag hand-sama den sokalla "gjeldslova".
Han streka og sterkt under at nye gjeldsordningar må vere så balanserte at dei ikkje svekker den almene betalingsmoralen, eller omsynet til inngåtte avtaler. Målet med lova ikkje er å gjere fleire til sosialklientar, men gje høve til å starte "på nytt", for dei som ellers ikkje har nokon sjanse til å møte krava frå kreditorane.
Lars Gunnar Lie var sers kritisk til framlegget om at ein som verta omfatta av denne lova, skal vere forplikta til å selje bustaden sin. Han betrakta det som eit paradoks at medan Stortinget i eit krigsherja Noreg i 1946 vedtok "Lov om Den Norske Stats Hus-bank", handsamaer det samme organet i 1992, etter fleire tiår med store oljeinntekter, eit lovframlegg der ein mellom anna har paragrafar om "Skyldnerens plikt til å avhende bolig".
-Eg trur dette må få nokon kvar av oss til å tenkje gjennom kva som vert prioritert og kva som er med på å skape stabilitet og gode tilhøve i eit samfunn, sa Lars Gunnar Lie. Han la til at i mange tilfelle vil det løne seg, også for kreditorane, å la skyldnarane verte buande i husveret som leigetakarar.
Lars Gunnar Lie streka også under at det er naudsynt med ordningar for dei som fell utanom lova, og såg det som ei oppgåve for det offentlege at man ikkje får nye sosial-klientar eller taparar som vert stempla for livet.
-Det er ikkje første gong det norske folk opplev slike omfattande gjeldsproblem, men eg meiner vi kan løyse dei, dersom det er vilje til det, konkluderte Lars Gunnar Lie.
