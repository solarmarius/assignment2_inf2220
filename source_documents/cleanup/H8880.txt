
Stortinget, 15.desember 2004
Lars Rise (KrF)
- Gledelig gjennomslag for Regjeringens utviklingspolitikk
til Regjeringens utviklingspolitikk. - Det er svært gledelig at det er flertall for Regjeringens fokus på FNs tusenårsmål som mål for norsk utviklingspolitikk og behovet for et globalt partnerskap med mer rettferdig handel og gjeldslette, uttaler stortingsrepresentant Lars Rise (KrF).
KrF er fornøyde med at behandlingen av utviklingsmeldingen gir bred støtte
Rise er også godt fornøyd med at det er støtte for Regjeringens understrekning av behovet for giverreform med mer og bedre bistand, og styresettreform med vekt på at u-land har hovedansvaret for egen utvikling. - Det er spesielt viktig at Regjeringen får støtte for at bistanden i større grad skal konsentreres om de aller fattigste og at en større del av bistanden skal gå til de fattigste landene i Afrika, uttaler Rise.
Miljø og utvikling henger nøye sammen. KrF er derfor glad for at det er enighet i komiteen om et sterkt fokus på en mer samordnet oversikt over miljøstrategien innen utviklingspolitikken, og vi ser frem til Regjeringens handlingsplan innenfor dette feltet.
Stortingsmeldingen "Felles kamp mot fattigdom. En helhetlig utviklingspolitikk" er den første meldingen til Stortinget om utviklingspolitikken på åtte år. Meldingen har FNs tusenårsmål som utgangspunkt, og legger vekt på at vi for å nå målene må øke bistanden og sørge for helhet i politikken. De fattige landene må på sin side gjøre sitt i forhold til styresett og korrupsjonsbekjempelse.
