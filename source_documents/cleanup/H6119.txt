
28.08.02
KrFU
Ta motivasjonssvikta alvorleg!
Det må settast inn sterkare tiltak for å heve statusen på verneplikta og for å auke motivasjonen til norske soldatar. Regjeringa må ta motivasjonssvikta alvorleg, uttaler sentralstyret i Kristeleg Folkepartis Ungdom (KrFU).
Effektiviteten i Forsvaret og statusen på verneplikta kan best aukast ved at dei vernepliktige får betre løn, auka øvingstid, topp moderne utstyr, og ei meir meiningsfylt teneste. Noregs forsvarsevne vert svekkja dersom ikkje soldatane er motiverte for å tenestegjera i Forsvaret.
Dei siste åra har det skjedd ei gradvis nedtrapping av øvingsaktiviteten, noko som medfører enno meir dødtid og passivitet for soldatane. I dag gjennomfører berre rundt 40 prosent av mannlege årskull verneplikta. Likevel er ikkje nivået på rekruttane blitt høgare.
For at Forsvaret skal bli meir effektivt og velfungerande, må dei vernepliktige få ei meir meiningsfylt teneste, uttaler sentralstyret i Kristeleg Folkepartis Ungdom.
