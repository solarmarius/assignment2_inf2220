
15. mai 2003
Krf
Fra stortingsrepresentantene Anita Apelthun Sæle og Ivar Østberg
MER PENGER OG STØRRE FRIHET TIL KOMMUNENE
Kommunene får 4 milliarder kroner mer i 2004. Det tilsvarer en vekst på 2 prosent og er den største inntektsøkningen kommunene har hatt noensinne, sier Anita Apelthun Sæle og Ivar Østberg, KrF.
Samtidig skal lokaldemokratiet styrkes gjennom en omfattende forenkling av lover, forskrifter og tilsyn. I løpet av 2004 vil forenkling gjennomføres i opplæringsloven, barnehageregelverket, kommunehelseloven, sosialtjenesteloven og alkohollovgivningen. "Et enklere Norge" er i ferd med å bli en realitet.
Regjeringen holder ord og kompenserer "Skolepakke 2" fullt ut med en overføring på 240 millioner kroner  en økning som kommer i tillegg til veksten i de frie inntektene.
Det er svært gledelig at det foreslås en ny toppfinansieringsordning for ressurskrevende brukere som gir ytterligere 300 millioner kroner til ordningen. Den økte rammen vil ivareta de kommunene som har størst utgifter til ressurskrevende brukere i forhold til folketallet.
Når regjeringen i 2004 i tillegg øker de frie inntektene med 8 milliarder kroner på bekostning av øremerking og tilbakefører deler selskapsskatten, gir dette kommunene det økte handlingsrom de lenge har ønsket seg, avslutter Anita Apelthun Sæle og Ivar Østberg.
