
Program 2003 - 2007
Tønsberg KrF
Omsorg Verdier. Enkeltmennesket i sentrum
IDEOLOGI
Kristelig Folkeparti bygger sin politikk på kristendemokratisk ideologi. Den har sitt utgangspunkt i ideen om et demokratisk samfunn, som i størst mulig grad er preget av det kristne verdigrunnlag.
Hovedelementene i en kristendemokratisk samfunnsforståelse er menneske-verdet, forvalteransvaret og nestekjærlighet. Vi ønsker et samfunn preget av mangfold, solidaritet, frihet under ansvar og respekt for enkeltmennesket.
Den kristendemokratiske ideologien skiller seg fra sosialismens kollektive for-ståelse og liberalismens sterke vektlegging av individet alene. Mennesket er skapt til fellesskap med hverandre, samtidig som det er et selvstendig individ med uendelig verdi og ukrenkelige rettigheter.
Menneskets mest grunnleggende fellesskap er familien. Derfor legger vi særlig vekt på familiens og nærmiljøets betydning for menneskets vekst og utfoldelse.
UTFORDRINGER I TØNSBERG
Tønsberg fremstår som regionsenter i en større region. Byen er administrativt sentrum og fylkeshovedstad, men også sentrum for arbeidsmarkedet i sin del
av fylket. Antall sysselsatte i privat og offentlig sektor er høyt. Dette bekrefter byens stilling som handelssenter og senter for privat tjenesteyting.
Tønsberg kommune må ta på seg en aktiv rolle i forhold til det lokale nærings-liv. Målet må være å utvikle rammebetingelser, som oppmuntrer til investeringer og gir flere arbeidsplasser i et allsidig og fremtidsrettet næringsliv. Industri og primærnæringer må sikres utviklingsmuligheter.
Tønsberg kommune er i sterk vekst. Dette krever at kommunen aktivt styrer utviklingen. Utfordringen i årene fremover blir å legge forholdene til rette, slik at menneskene som bor i kommunen vår opplever den som et godt sted å bo.
Bomiljøene må få mulighet til å bygge opp trygge nærmiljøer rundt oppveksten til barn og unge. Samtidig må det gis muligheter til utfoldelse i barnehage, skole, organisasjonsliv og kulturvirksomhet.
Det bør legges til rette for at funksjonshemmede får et tilbud likeverdig med de funksjonsfriske. Eldre mennesker som trenger hjelp må få et tilbud som passer, enten det er i hjemmet eller i ny boenhet. Arbeid mot rusproblemer og psykiske lidelser må intensiveres i Tønsberg. Alle mennesker har krav på et verdig liv!
KrF vil arbeide for:
Ø Kommunen legger til grunn en årlig befolkningsvekst på 1,2%.
Ø Prioritere stimulering av næringsutvikling i sentrumsområdet, slik at man legger forholdene til rette for et aktivt og levende bymiljø.
Ø Tønsberg sin rolle som regionssenter for midtfylket videreutvikles.
Ø Interkommunalt samarbeid for rasjonell drift av kommunale oppgaver opprettholdes og utvikles videre.
BARN OG UNGE
Barnehage - et sted å trives
Barnehagen skal være et pedagogisk, sosialt og kulturelt tilbud til barna. Den skal dekke barnas behov for trygghet og omsorg. Foreldrebetalingen må redu-seres i samarbeid med staten, slik at prisene ikke forhindrer barnehageplass som valgmulighet. Målet er full barnehagedekning i kommunen.
KrF går inn for:
øke tallet på barnehageplasser.
sikre muligheten for deltidsplasser og andre fleksible løsninger.
gi private barnehager gode vilkår i nært samarbeid med øvrige barnehager.
arbeide for å få statstilskudd pr. hode, slik at foreldrene selv kan bestemme hvilken barnehage de ønsker.
·
Skole - utvikle lokalskolen
En stor utfordring for skolen fremover er å realisere målene i nasjonale lære-planer om å utvikle skolen ved hjelp av lokale krefter. Skolen favner alle barn, og skal samtidig utfordre den enkelte elev ut fra individuelle behov og forut-setninger. Dette innebærer at skolehverdagen må være preget av mangfold og variasjon, men likevel trygt forankret i lokale forhold.
KrF går inn for:
sikre SFO god bemanning
åpne for samarbeid med nærmiljøet innenfor SFO.
· - retten til å starte private skoler må sikres.
tilføre offentlig skole ressurser i tråd med sentrale læreplaner.
åpne for ulike typer lokale initiativ og forsøksordninger for å forbedre
kvaliteten på skoletilbudet.
arbeide for mer tid til hver enkelt elev.
intensivere skolens holdningsskapende arbeid.
alle skoler innfører nulltoleranse mot mobbing.
ordningen med trivselsundersøkelser i skolene videreutvikles.
sette av midler i kommunens budsjett til IT-satsing i ungdomsskolen.
· - sikre funksjonshemmede barn og unge en tilrettelagt hverdag i skolen.
bånd mellom hjem og skole styrkes gjennom god kontakt med nærmiljøet.
opptak av barn gjøres som hovedregel ved nærmeste skole.
søsken må ha krav på å gå på samme barneskole.
skoleveiene sikres ved utbygging av gang- og sykkelveier.
innføring av redusert fartsgrense langs skoleveier som ennå ikke er sikret.
grendehusfunksjon legges inn i nye skolebygg hvor dette ikke finnes.
sikre alle elever i kommunen skolebygg med høy standard.
·
Ungdomspolitikk - helhetlig oppvekstpolitikk
Oppvekstpolitikk stiller store krav om samarbeid mellom foreldre, frivillige organisasjoner og offentlige myndigheter. Et overordnet mål må være at all ungdom får likeverdige tilbud og muligheter for å utvikle seg. Ungdom må
også selv kunne påvirke politiske vedtak.
KrF går inn for:
- utvikle det offentlige ungdomstilbudet og styrke samarbeidet med de frivillige organisasjonene.
opprettholde støtten til de frivillige barne- og ungdomsorganisasjonene.
gi særskilt støtte til organisasjoner, klubber og velforeninger som ønsker å drive rusfritt ungdomsarbeid.
sikre Ungdomsrådet uttalerett i alle saker som angår barn og ungdom.
sikre gode rammebetingelser for de frivillige teatergruppene.
sikre gode rammebetingelser for Kulturskolen.
åpne kommunale bygg for fritidsaktiviteter i helgene.
videreføre ungdomsutvekslingen mellom de nordiske vennskapsbyene.
·
HELSE- OG OMSORG
Eldre - frihet til å velge
KrF vil ha som målsetting å gi eldre et fritt valg med hensyn til tilrettelagt bolig, omsorgsbolig eller sykehjemsplass. Eldre og pårørende bør ha den valgfrihet de selv finner best. En god livskvalitet og et verdig liv må være en selvfølge.
KrF går inn for:
- prioritere opprettelse av flere sykehjemsplasser
- grunnbemanningen i sykehjem må være slik at eldre får omsorg, trygghet og god livskvalitet.
- åpne for bruk av private aktører i sektoren
- tilrettelagte boliger og avlastningsplasser
- utvide ordningen med trygghetsalarmer
- pensjonister blir aktivt brukt som en ressurs for nærmiljøet
- bedre tilbud til aldersdemente
- pårørende til syke eldre skal ha rett til avlasting
- gode opptreningstilbud etter sykdom
- utvikle samarbeid med Sentralsykehuset (SiV) om omsorg ved livets slutt.
Psykisk helse - omsorg til livet
KrF ønsker at mennesker med psykiske lidelser får et meningsfylt liv i tråd med statlige opptrappingsplaner, der brukere og pårørende har mulighet til på-virkning.
KrF går inn for:
- utvide dagens bemanning innenfor psykiatri
- satse på kompetanshevende tiltak for ansatte
- tilrettelagt arbeid, meningsfylt fritid for brukere
- bygging av egnede boliger og boliger med bemanning/ tilsyn
- tett samarbeid psykiatri og familier som trenger avlastning
- tett samarbeid rus og psykiatri
Frivillig arbeid - oppmuntring og støtte
Mange frivillige organisasjoner gjør en stor innsats på lokalt plan. Økonomisk støtte til disse er en god investering i utvikling av nettverk som gir fellesskap, trygghet og tilhørighet.
KrF går inn for:
- Frivillighetssentralen og Home Start støttes fra kommunen og videreføres
- uføretrygdede oppmuntres til frivillig arbeid
- legge til rette for frivillige organisasjoner for rehabilitering av barn og unge som har det vanskelig
Forebyggende arbeid - ta vare på livet og verdiene
Forebyggende arbeid må ikke bli nedprioritert. KrF ønsker å ta vare på det enkelte menneske ved å forebygge, og gi barn og unge muligheter til hjelp ved behov. Det er viktig i forebyggende arbeid at vi tilrettelegger for samarbeid mellom kommunen, frivillige organisasjoner og spesialisttjenesten.
KrF går inn for:
- videreføre Utekontakten
- støtte Natteravnenes arbeid
- styrke helsesøsterordningen
- styrke barnevernet
- styrke skolelegetjenesten
- drive opplysningsarbeid i skolen
- samarbeide på tvers; kommune, fylke og frivillige organisasjoner
- heve kompetansen om adferdsproblemer i skole og helsetjeneste
- heve kompetansen om alkohol- og rusmisbruk i skole og helsetjeneste
- trygge barns nærmiljø og skape rusfrie soner
- styrke familierådgivningen og slik ta vare på familien som ressurs
- etablere Kriseteam i forbindelse med ulykker og personlige tragedier
- opprettholde støtten til abortforebyggende tiltak gjennom AAN
Ja til en rusfri livsstil - enhver har krav på retten til å si nei
KrF ønsker å sette fokus på helse og livsstil, derav også en rusfri livsstil. Helseskadene ved høyt eller regelmessig alkoholbruk er betydelige. KrF ønsker å gi deg en bedre og enklere mulighet til å velge rusfri livsstil.
KrF går inn for:
- antall skjenkebevillinger begrenset
- kontroll ved salgs- og skjenkesteder intensiveres - særlig på sommerstid og i helger
- strenge sanksjoner ved overtredelse av alkoholloven
- rusfrie arrangementer i kommunal regi
- nye retningslinjer for skjenking av alkohol
- tiltak som bekjemper vold- og hærverk i bykjernen
Rusomsorgen - retten til et verdig og rusfritt liv
KrF vil ha som målsetting å begrense tilgangen til rusmiljøene ved opplysnings- og forebyggende arbeid. Lavterskeltilbud til tunge rusmisbrukere og tilrette-legging for tilpasset behandling er en utfordring i Tønsberg. Det må legges til rette for frivillige organisasjoner innen rusomsorg, slik at kommunen og fri-villige sammen kan være en ressurs og ha et konstruktivt samarbeide.
KrF går inn for:
- driften av Kirkens Bymisjon, Frelsesarmeen og Matthews House støttes og oppmuntres til samarbeid med kommunen
- driften av feltsykepleier videreføres
- bygging av boliger med bemanning utvikles
- Aktiv Kontakt med Rusavhengige styrkes
- Det settes spesiell fokus på ettervern/ rehabilitering av rusmisbrukere
- pårørende til rusmisbrukere skal få tilbud om veiledning
- egen støtteordning til barn og unge i hjem med rusmisbruk
KULTUR
Idretten i Tønsberg - aktivitet og trivsel
Idrettslige aktiviteter fører til trivsel for mange mennesker i kommunen vår. Det er viktig at kommunen spiller på lag med idrettslagene for å legge forholdene til rette for aktiviteter. Å gi fortsatt gode treningsmuligheter, opprettholde løype-nett og bevare friluftsarealer står sentralt.
KrF går inn for:
- Støtten til idretten må målrettes til aktiviteter retten mot barn og ungdom.
- Treningstiden i hallene bør fortsatt være gratis.
- Driften av idrettshaller bør vurderes overtatt av idrettslag.
- Tønsberg Ishall skal fortsatt ha kommunal støtte, og "åpen hall" må videreføres.
- Løypenettet i Greveskogen må holdes i hevd.
Kulturlivet - kreativ satsing
Kristelig Folkeparti ønsker å stimulere et bredt kulturliv i Tønsberg til kreativ satsing på oppsetninger og arrangementer. Kulturopplevelser inspirerer og forarger. Det gir mennesket viktige bidrag til å forstå seg selv og det samfunnet som omgir det. KrF mener kommunen fortsatt skal gi driftsstøtte til organisasjoner og utvikle ulike arenaer for kulturytringer. Kultur for og med barn og unge prioriteres.
KrF går inn for:
- Teater, dans, musikk og andre kulturorgansisasjoner må fortsatt få støtte til oppsetninger og arrangementer i egen regi.
- Kulturlivet og de frivillige organisasjonene bør inspireres og støttes til å ta den offentlige rommet i bruk, også ut over de tradisjonelle og gode utescenene som finnes.
- Lokale kulturarrangementer i Oseberg kulturhus bør fortsatt støttes med en underskuddsgaranti for grunnleien.
- Samarbeid mellom ulike genrer innen kunst og kultur bør støttes, spesielt der disse retter seg mot barn og unge.
- "Den kulturelle skolesekken" må videreføres i et nært samarbeid med skolene.
- Det må settes av penger til ungdomsutveksling mellom de nordiske landene.
- En må finne fram til gode måter å profilere Tønsbergs historiske røtter.
- Ta vare på viktige kulturminner i kommunen.
- Kommunen bør være med på gjennomføringen av ny plan for Vestfold Fylkesmuseum.
- Sikre at Tønsberg Bibliotek tilføres ressurser for å opprettholde tjeneste-tilbudet i samarbeid med andre eiere.
Kirken og andre trossamfunn - lokal verdiformidling
Kirkens arbeid står sentralt i det sosiale livet i kommunen vår. Kommunen må opprettholde et godt forhold til kirken som verdiformidler i lokalsamfunnet. Driftsstøtten må videreføres. Videre må kommunen være en viktig bidragsyter til vedlikehold av våre kirkebygg. Kommunen bør vurdere deltakelse i sambruk av lokaler dersom menighetssenter på Sem blir en realitet. Driftsstøtte til tros-samfunn og kristne organisasjoner bør gis med tanke på aktiviteter for barn og unge, men også sikre arbeidet innenfor den kristne diakonale tjenesten.
KrF går inn for:
- Kirkelig fellesråd sikres gode økonomiske rammebetingelser.
- Kommunen må bidra til et godt vedlikehold av kirkebygg og gravplasser.
- Kirken og de kristne trossamfunnene må sikres en god driftsstøtte der aktivitet overfor barn, unge og eldre prioriteres.
- Det til en hver tid er tilstrekkelige arealer for gravlegging i hvert sogn.
- Kommunen må sikre kirke- og menighetsbygg nødvendig tomteareale og utvidelsesmuligheter i takt med befolkningsveksten.
- Det bør vurderes kommunal deltakelse og sambruk av lokaler i et nytt, fremtidig menighetssenter på Sem.
Flerkulturelt felleskap - lokal integrering
Innvandrere representerer ulike kulturer og livssyn. Politikk overfor flyktninger, asylsøkere og arbeidssøkere må bygge på toleranse, ikke-diskriminering og like-verd. Mottaksapparatet må så raskt som mulig føre den enkelte inn i normale funksjoner i vårt samfunn. Det bør innføres programmer for introduksjon og kvalifisering av innvandrere i den første fasen etter bosetting i kommunene.
KrF går inn for:
- Mottak av flyktninger er et nasjonalt ansvar.
- Gjennomgang av integreringspolitikken der alle deltagere involveres.
- Videreutvikle avtaler mellom det offentlige og næringslivet om fadder-ordninger, der man kombinerer norskopplæring med arbeid i bedrift.
- Utarbeide handlingsplan for rekruttering av innvandrere i det offentlige.
- Intensivere antirasistisk arbeid i samarbeid med frivillige organisasjoner.
- Skjenkesteder i byens uteliv som opptrer rasistisk fratas bevillingen.
MILJØVERN, SAMFERDSEL OG UTBYGGING
Miljøvern - miljøbyen Tønsberg
Forholdet mellom mennesker og natur skaper ofte konflikter som kan få kon-sekvenser for oss selv og for generasjoner som kommer etter oss. Det dreier seg om selve livsgrunnlaget. De verdier vi legger til grunn i miljøpolitikken må sette rammer for politikken på andre områder.
KrF går inn for:
styrke økobyprofilen for Tønsberg ved gjennomføring av "Lokal Agenda".
videreføre ordningen med kildesortering av organisk materiale, papir, glass og plast. Et helhetlig ressurs- og miljøregnskap må avgjøre behandlings-formen der også transport av avfallet blir tatt med.
utbedring av ledningsnettet for vann og avløp må fortsette.
justere de kommunale avgiftene i takt med investeringsnivået i sektoren basert på selvkost, som dekker alle driftsutgifter, renter og avdrag.
kommunale byggeprosjekter må legge vekt på valg av miljøvennlige bygningsmaterialer, energiøkonomisering og bruk av varmepumpe.
fjernvarmenett må vurderes med bruk av spillvarme fra Slagentangen.
kommunale anlegg i skjærgården rustes opp for å sikre tilgang til friluftsområder for allmennheten.
private strandområder vurderes kjøpt ved salg for å sikre allmennheten.
·
Samferdsel - lokale løsninger
Tønsberg er en kommune med befolkningsvekst og stadig økende belastning på veinettet. Trafikkveksten er beregnet til 1,5% i året. Dette medfører fokus på økt bruk av kollektivtrafikk og utbygging av veiene. Tønsbergpakken består av ulike prosjekter. Ringveien med tunnelløsning Kilen-Kjelle vil fullføres i valgperioden i tråd med lokale, regionale og statlige vedtak. Dette gjøres for å sikre at økende trafikkmengde ledes utenom sentrumsgatene. De øvrige prosjektene i Tønsberg-pakken vil komme opp til behandling i bystyret i løpet av perioden.
KrF går inn for:
- arbeide kontinuerlig for størst mulig statlig andel av finansieringen i alle veiprosjekter i forbindelse med Tønsbergpakken.
- sende ut til høring konsekvensutredning for ulike deler av Tønsbergpakken for å sikre best mulig veiløsning for alle deler av kommunen.
- vesentlig bedre kollektivtilbud må inngå som en del av Tønsbergpakken.
legger til rette for en samlokalisering av buss og jernbane i et felles trafikknutepunkt i tilknytning til dagens jernbanestasjon.
· - utrede miljøtunnel eller nedsenket løsning for riksvei 303 i Hogsnes.
heve standarden på parkeringsanleggene for sykkel i bykjernen.
bygge ut sykkelveinettet videre for å øke sykkelbruken.
· Utbygging - styrt utvikling
Det har vært en positiv utvikling i Tønsberg de siste årene. Hotellkapasiteten er økt betydelig, byen har fått nytt kulturhus og større kinoanlegg. Sammen med Kaldnes-utbyggingen og boligbygging andre steder har vi fått en revitalisert by. Dette krever at kommunen aktivt styrer utviklingen, slik at infrastruktur og kommunal tjenesteproduksjon holder følge med befolkningsveksten.
KrF går inn for:
- legge til grunn en årlig befolkningsvekst på inntil 1,2% i kommunen.
- utvide sentrumsbegrepet til å omfatte sentrumsnære områder.
oppnå en viss geografisk spredning av boligfeltene i kommunen.
vektlegge jordvernhensyn i valg av utbyggingsfelt.
økt boligbygging må også innebære utbygging av nærmiljøfunksjoner
som skoler og lekeplasser.
kommunen skal legge forholdene til rette for førstegangsetablerere.
kommunen skal legge forholdene til rette for boliger for svake grupper.
sikre kulturlandskapet rundt Slottsfjellet i forbindelse med nye prosjekter.
utarbeide Brannvernplan for bebyggelsen i Gamle Tønsberg.
ARBEIDS- OG NÆRINGSLIV
Tønsberg er administrativt senter og handelssenter for en større region. Det er ønskelig at kommunen befester denne posisjonen. Det lokale næringsliv bør oppleve kommunen som en aktiv medspiller. Målet må være å utvikle ramme-betingelser, som oppmuntrer til økte investeringer og gir flere arbeidsplasser. Samtidig må man sikre utviklingsmuligheter for industri og primærnæringer.
KrF går inn for:
unnlate innføring av kommunal eiendomsskatt.
samarbeidet mellom kommunen og næringslivet videreføres.
legge forholdene til rette for lokale investorer og grundere.
være behjelpelig ved nyetableringer i næringslivet, som kan føre til et variert og godt tilbud på arbeidsmarkedet.
prioritere stimulering av næringsutvikling i sentrumsområdet, slik at man legger forholdene til rette for et aktivt og levende bymiljø.
· - senterstrukturen i kommunen må ikke forhindre en viss etablering av tjenesteytende næringer nær boligområder.
utvikle og tilrettelegge næringsarealer utenfor bykjernen under forutsetning av at hensynet til bomiljø, landbruk og friluftsinteresser blir ivaretatt.
arbeidet med næringsarealer må omfatte klargjøring for både håndverk, industri og kompetansekrevende virksomhet.
·
KOMMUNAL ADMINISTRASJON, TJENESTEYTING OG POLITISK LEDELSE
Partiet vil åpne for nye tiltak som kan gi innbyggerne best og bredest mulig tilbud av kommunale tjenester. Ledelsen av kommunen sikres ved å slutte opp om tiltak som kan fremme lokaldemokratiet og øke valgdeltagelsen.
KrF går inn for:
- direktevalg på ordfører.
- talerett i alle utvalg i bystyret for Eldreråd, Ungdomsråd, ledere i velforeninger og sentral FAU-leder i kommunen.
- best mulig servicetilbud for våre innbyggere.
- løpende evaluering av kvaliteten på tjenestene i kommunen.
- forenkling av skjemaveldet i kommunal sektor.
- gå inn for trivsels- og helsefremmende tiltak som kan være med på å redusere sykefraværet i kommunal sektor.
- sikre alle brukere av kommunale tjenester fastsatt saksbehandlingstid
med garanti for at denne overholdes.
- alle kommunale virksomheter utbetaler servicegebyr til bruker ved
overtredelse av saksbehandlingstiden utover kommunal garanti.
KOMMUNENS UTGIFTER OG INNTEKTER
KrF ønsker å være et ansvarlig parti der vi tar hensyn til kommunens inntekter og utgifter. Dette gjøres for å opprettholde balanse i de kommunale budsjetter, og sikre kommunen forutsigbare økonomiske rammebetingelser.
KrF går inn for:
opprettholde balanse mellom utgifts- og inntektsnivået i kommunen for å sikre forutsigbare rammebetingelser for kommunal virksomhet.
unnlate innføring av kommunal eiendomsskatt.
· - unnlate innføring av parkeringsavgift i sentrum på kveldstid av hensyn til de frivillige organisasjonene og deres arbeid.
- stille seg positiv til konkurranseutsetting av kommunale tjenester, dersom brukerne sikres samme kvalitet på tjenesten til en rimeligere kostnad.
- videreutvikle interkommunalt samarbeid for rasjonell drift av kommunale oppgaver. Man bør særlig se på muligheten for kostnadsreduksjon ved sam-arbeid om innkjøp av forbruksmateriell og kapitalvarer.
