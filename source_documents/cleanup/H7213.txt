
25.06.03
Venstre
- Det kunne vært desember!
- Dagens melding om en russisk oljetanker i drift utenfor Honningsvåg, er et alvorlig varsel om behovet for bedre sjøsikkerhet for å beskytte havmiljøet i nord. Bare tilfeldigheter gjør at dette nå skjer i godt sommervær, og ikke i en vinterstorm i desember. Hadde det vært tilfelle, kunne konsekvensene for miljø og fiskerinæring i nord blitt dramatiske. Det sier Venstres parlamentariske leder Trine Skei Grande.
- Venstre ønsker nå raskest mulig framdrift i arbeidet med å bygge en trafikksentral i Vardø for å overvåke kysten av Nord-Norge, sier Skei Grande. I tillegg mener Venstre at det nå må gås grundig gjennom hvordan vi ytterligere kan skjerpe sjøsikkerheten i nord, spesielt med sikte på å kunne reagere raskt når en hendelse først oppstår. ­ Jeg forventer også at
russiske myndigheter tar disse problemene ytterst alvorlig, og samarbeider tett og åpent med Norge om å forebygge og hindre ulykker, sier Venstres parlamentariske leder
Både situasjonen i Midt-Østen og andre forhold tilsier at oljetransporten fra Russland i nord vil øke sterkt i årene framover. ­ Venstre har nylig vunnet én viktig seier for havmiljøet i form av stans i utslippene fra Sellafield. Å beskytte havet i nord mot utslipp fra oljetransport, vil for Venstre bli den neste store slaget i kampen for et rent hav, sier Trine Skei Grande.
