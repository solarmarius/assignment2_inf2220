
Stortinget 14. oktober 2005
Venstres stortingsgruppe ved finanspolitisk talskvinne i Venstres stortingsgruppe May Britt Vihovde
- Et ansvarlig budsjett med miljøvennlig, næringsvennlig og sosial profil
- Regjeringen har lagt frem et ansvarlig budsjett med en næringsvennlig, miljøvennlig og sosial profil, sier finanspolitisk talskvinne i Venstres stortingsgruppe May Britt Vihovde.
- Venstre er svært tilfreds med at det gjennom perioden satses totalt 4 mrd på kollektivtrafikk og at satsingen trappes opp med ytterligere 360 mill. i 2006. Videre styrkes belønningsordningen for byer som satser på kollektivløsninger, og den samlede potten utgjør nå 150 millioner. I tillegg foreslåes 50 mill. til bedre tilgjengelighet til kollektivtransporten. Jernbanesatsingen trappes opp til totalt 6 mrd. i 2006, sier Vihovde.
- Regjeringen har gjennom hele perioden ført en ansvarlig finanspolitikk som har sikret høy vekst og lav rente. Venstre er svært tilfreds med regjeringens rekordhøye satsing på forskning og innovasjon med totalt 15, 4 mrd. kr. i dette budsjettet. Det legger et godt grunnlag for et nyskapende og kreativt næringsliv, sier Vihovde.
- Regjeringen følger også opp sin satsing på Kunnskapsløftet i skolen med totalt 1,6 mrd i 2006.
Dette vil langt på vei sette oss i stand til å nå Venstres mål om en skole for kunnskap og like muligheter, sier Vihovde.
- Venstre er videre spesielt fornøyd med at Regjeringen satser målrettet på fattigdomsbekjemping og rusmisbruk og tiltak for funksjonshemmede med omlag 500 mill. kr. Videre settes det av 785 mill. kr. til opptrapping av psykiatrisatsingen. Dette er å prioritere de som trenger det mest, sier Vihovde.
- Venstre håper nå at ikke den påtroppende regjeringen legger opp til et endret budsjett som ødelegger grunnlaget for fortsatt vekst og nyskaping som skal sikre fremtidig velferd, avslutter Venstres Vihovde.
