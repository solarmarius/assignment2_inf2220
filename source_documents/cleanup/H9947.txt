
7.3.2006
Høyre
Erna ber Giske satse friskere i Kollen
Giske må innfri de løfter som tidligere er gitt Oslo kommune om en deling av kostnadene til nytt Holmenkollenanlegg, sier Erna Solberg. Nytt anlegg koster 310 millioner. Giske har så langt bidratt med kun 70 millioner. Dette er knuslete og et brudd på tidligere løfter.
Giske må slutte å skylde på Valgerd
Giske hevder at forrige regjering ville bevilge kun 20 millioner til prosjektet Dette er feil. Jeg blir provosert når Giske prøver å gjemme seg i skjørtene til Valgerd Svartstad Haugland på denne måten, fortsetter hun. Han vet godt at 20 millioner kun gjaldt utbygging av normalbakken. Da var totalsummen på 41 millioner og Bondevik regjeringen ville bidra med halvparten.
Høyre vil legge press på Regjeringen
Giske må ta ansvar å sørge for at staten dekker halvparten av kostnadene. Vi vil forfølge saken og ta den opp senest i revidert nasjonalbudsjett, avslutter Erna Solberg
