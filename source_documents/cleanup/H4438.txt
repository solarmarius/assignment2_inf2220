
torsdag 28. desember 2000 13:25:00
Leif Helge Kongshaug (Venstre):
Norge må ha råd til 15 minutters reaksjonstid i Redningshelikoptertjenesten!
- I dag er reaksjonstiden på hele 60 minutter, dette er ikke godt nok i en krisesituasjon. Regjeringen må regne mer på dette, sier Leif Helge Kongshaug og viser til utredninger som viser at 15 minutters reaksjonstid vil bli for dyrt. Dette er Venstre uenig i.
Dette forsterker inntrykket av at Regjeringen ikke engasjerer seg i folks liv og helse i kyst-Norge. Med tanke på den store verdiskapningen som skjer langs kysten, innen fiskeri, befraktning og oljeindustri må vi ha råd til å ha en redningstjeneste som har kort reaksjonstid. Dette blir spesielt klart i vintermånedene når værgudene slår til for fullt, og det skjer ulykker langs kysten.
-Når den bebudede Stortingsmeldingen om redningshelikoptrene kommer, må den vise at Regjeringen er innstilt på å få ned reaksjonstiden fra 60 minutter, noe annet er helt uakseptabelt, sier Leif Helge Kongshaug.
