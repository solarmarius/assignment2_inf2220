
25. juni 2004
Kristelig Folkepartis stortingsgruppe
Jon Lilletun besøker Cuba
Parlamentarisk leder i Kristelig Folkeparti, Jon Lilletun, besøker Cuba fra torsdag 24. juni til torsdag 1. juli.
Under studiereisen, som er i regi av Kristelig Folkeparti, vil Lilletun møte representanter fra det offisielle Cuba og følge et program som er kommet i stand etter innspill fra de kubanske myndighetene. I tillegg vil Lilletun møte representanter for kirken og andre organisasjoner på Cuba.
Jon Lilletun reiser til Cuba sammen med stortingsrepresentant Lars Rise, generalsekretær Inger Helene Venås og KrFs internasjonale sekretær John Inge Løvdal.
