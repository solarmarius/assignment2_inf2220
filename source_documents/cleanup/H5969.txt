
06.06.2002
Lavere rente, mer til skole og eldreomsorg
Arbeiderpartiets forslag til endringer i statsbudsjettet vil bidra til lavere rente, styrke norske bedrifter og gi mer til skole og eldreomsorg. For å få renta ned, foreslår Arbeiderpartiet en reduksjon i utgiftene på 600 millioner kroner. Dette vil komme både bedriftene og folk flest til gode, går det fram av en pressemelding 6. juni 2002.
Arbeiderpartiets forslag til endringer i statsbudsjettet vil bidra til lavere rente, styrke norske bedrifter og gi mer til skole og eldreomsorg. For å få renta ned, foreslår Arbeiderpartiet en reduksjon i utgiftene på 600 millioner kroner. Dette vil komme både bedriftene og folk flest til gode.
I tillegg foreslår vi en tiltakspakke på 350 millioner kroner for konkurranseutsatt industri, noe som ikke minst vil komme også distriktene til gode. Dette skal skje gjennom å styrke SNDs ordninger og mer til kommunale næringsfond. I tillegg foreslås å øke SNDs lavrisikolånordning med 500 millioner kroner.
Arbeiderpartiet foreslår også en omlegging av el-avgiften for industrien, som vil fjerne den usikkerhet som i dag eksisterer i forhold til EØS-avtalens konkurranseregler. Arbeiderpartiet går også imot Regjeringens forslag til nasjonale kvoter og vil i stedet ha et annet opplegg for å redusere utslipp av klimagasser ut over det regjerningen legger opp til. Dette er tiltak som vil fjerne usikkerheten for hele vår kraftkrevende industrien og trygge tusenvis av arbeidsplasser. Kommuner over hele landet varsler at de må kutte i bevilgningene til skole, eldreomsorg og sosiale utgifter med det opplegget Regjeringen foreslår og på grunn av flere milliarder i ekstra-kostnader til sine pensjonsforpliktelser. Arbeiderpartiet vil gi kommunene og fylkeskommunene nær 1,3 milliarder kroner i økte bevilgninger, 385 millioner mer enn Regjeringen. 250 millioner kroner er såkalte frie inntekter. I tillegg kommer 70 millioner til en ekstra barnehagesatsing, 15 millioner mer til leirskoleopphold, slik at disse blir gratis for elevene, og 50 millioner ekstra til kollektivtrafikk i storbyene.
I tillegg vil Arbeiderpartiet invitere Regjeringen til å utarbeidet en ordning hvor staten går inn med en låneordning eller fondsordning som gjør at kommunene kan dekke den sterke økningen i pensjonsutgiftene over flere år. Dette vil bety at kommunene slipper å kutte i bevilgningene til skole, eldreomsorg og sosiale utgifter for å dekke de store ekstraregningen til pensjonsforpliktelsene og styrke skolen og eldreomsorgen.
Det foreslår 350 millioner ekstra til sykehusene, slik at behandlingskapasiteten kan økes med 1 prosent i år.
Det foreslås å bevilge 40 millioner kroner mer til bostøtte for eldre og svakstilte.
I tillegg foreslås det å styrke Husbankens utlånsramme med 2 milliarder kroner, slik at boligbyggingen ikke stanser opp etter sommeren.
Ut over dette vil Arbeiderpartiet bruke vel 75 millioner kroner til ulike tiltak, bl.a. 30 millioner kroner til opptreningsinstitusjonene og 15 millioner til studentrabatt på NSBs fjerntog.
Arbeiderpartiet dekker inn disse forslagene gjennom å utsette investeringer i Forsvaret som ikke må gjøres i år, til neste år. Arbeiderpartiet går også mot flere av Regjeringen forslag på økte bevilgninger i revidert nasjonalbudsjett og foreslår dessuten andre kutt.
Arbeiderpartiets forslag til omprioriteringer i revidert nasjonalbudsjett
(Mill. kroner - Økte inntekter eller reduserte utgifter)
Påplussinger i forsvaret, unntatt redningshelikopter og HV, som forskyves - 963
Generelle driftskutt på 0,3 prosent - 249
Reduserte satser på industritoll - 100
Finansieringsordningen under EØS-avtalen - 100
Toll- og avgiftsetaten - 20
Forslag i budsjettavtalen vi kan støtte - 173
Andre kutt - 230
Sum - 1 835
Arbeiderpartiets profil
Strammere budsjett - 600
Industri- og distriktspakke - 350
Sykehusene - 350
Økt rammetilskudd til kommunesektoren - 250
2 milliarder i økt låneramme i Husbanken
Barnehager - 70
Kollektivtransport i byområder og studentrabatt - 65
Bostøtte - 40
Kriminalomsorg - 20
Opptreningsinstitusjoner mv. - 30
Gratis leirskole - 15
Høyskolen i Østfold - 2
Diverse påplussinger - 33
Sum - 1 835
Industri- og distriktspakken
Økt avskrivingssats for maskiner, fra 15 til 20 prosent - 25
Økning i støtten til SND: forsknings- og utviklingskontrakter, programvirksomheten og næringsutvikling i marin sektor - 107
500 millioner mer i Lavrisikolåneordningen
Bevilgning til kommunale næringsfond - 40
Økning av refusjonsordningen for sjøfolk i NOR-registeret. - 17
Tilskudd til lærebedrifter - 42
Arbeidsmarkedstiltak, 500 nye plasser til offshore leverandørindustrien og nei til kutt på 150 plasser - 42
Styrking av Aetat - 45
Fraktutjamning for bensin og autodiesel - 31
Sum - 350
