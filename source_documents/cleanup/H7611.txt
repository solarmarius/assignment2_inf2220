
Oslo, 02.09.03
Pressemelding fra Åslaug Haga, leder i Senterpartiet
Slaget om norsk landbruk står nå!
I skyggen av norsk valgkamp pågår dramatiske forhandlinger i WTO, som vil få dramatiske konsekvenser for norsk landbruk dersom forhandlingsresultatet blir slik det nå ser ut til. - Alle venner av norsk landbruk; som er opptatt av levende bygder, kulturlandskap og matproduksjon i Norge; må nå mobilisere. Dette er en skjebnetime for norsk landbruk. Jeg er skremt over at regjeringen ser ut til å gi seg på punkt etter punkt i forhandlingene, sier Åslaug Haga.
Regjeringen står ikke lenger står fast på Norges opprinnelige posisjoner. Dette betyr blant annet at regjeringen har åpnet for et forhandlingsresultat som
- reduserer bondens inntekt med 100.000 kroner per årsverk
- øker importen av mat betraktelig
- vil utradere matproduksjon utenom de mest sentrale landbruksområdene
Landbruksforslaget som nå ligger på bordet i WTO, vil bety en avtale som bare tilgodeser de største eksportnasjonene innenfor landbruk. Store eksportland vil få gevinstene av avtalen, mens kostnadene må bæres av land som produserer småskala og miljøvennlig. Norge, som fortrinnsvis produserer mat til egen befolkning, blir en av taperne. Det samme blir de fattigste U-landene, som får redusert sin mulighet til å beskytte egne markeder gjennom toll, noe som er avgjørende for å sikre egen matproduksjon i disse landene.
- Avtaleutkastet fra WTO kan ikke aksepteres slik det foreligger nå, fastslår Haga. - Regjeringen må umiddelbart flagge sine opprinnelige posisjoner, og gjenoppta alliansebyggingen som har vært så viktig for oss tidligere. - Jeg mistenker Petersen o co for å ville starte avviklingen av norsk landbruk i skul av norsk valgkampdebatt. Høyre satser tydeligvis på at WTO skal gjøre jobben for dem, slik at de selv står med rene hender. Men de skal ikke få dø i synden, avslutter Haga.
