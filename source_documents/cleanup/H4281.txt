
mandag 6. september 1999 15:48:34
Venstres parlamentariske leder Gunnar Kvassheim:
- Oljeselskapene må på banen
Venstres parlamentariske leder, Gunnar Kvassheim, utfordrer oljeselskapene til å komme i gang med prosjekter som ble satt i venteposisjon i perioden med lav oljepris.
- Nå er oljeprisen høy, og Regjeringen har bebudet bedre rammebetingelser.
Derfor må oljeselskapene komme i gang med lønnsomme prosjekter som kan gi oppdrag til leveringsindustrien, sier Kvassheim.
- Dersom selskapene i Norge ikke bidrar til dette, må det få konsekvenser for tildelingen av nye letekonsesjoner, og eventuell inndragning av fordeler fra selskapene.
Venstre vil i likhet med olje- og energiminister Marit Arnstad, være åpen for at utenlandske selskaper kan få en større andel av sokkelen, dersom det er nødvendig for å bidra til økt aktivitet.
Gunnar Kvassheim sa dette da han talte til streikende verftsarbeidere på torget i Egersund i dag.
