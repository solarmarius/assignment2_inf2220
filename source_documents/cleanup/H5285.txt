
11/11-01
BRUK MULIGHETENE - SATS PÅ FRAMTIDA.
I morgen legger Sosialistisk Venstreparti fram sitt alternative statsbudsjett. Det har fått tittelen: BRUK MULIGHETENE - SATS PÅ FRAMTIDA.
De siste åra har kortsiktig tenkning gjort at de store spørsmål har kommet i bakgrunnen; hva skal vi leve av etter oljealderen, hvordan skal vi skape verdens beste skole, hvordan bli et foregangsland i miljøpolitikken og hvordan skape et bedre samfunn med mindre forskjeller?
- Vi trekker opp de perspektivene regjeringen mangler, innenfor de samme rammene, og viser at det finnes muligheter til å prioritere annerledes - til å gjøre det viktigste først, sier SVs finanspolitiske talsmann, Øystein Djupedal.
Representanter for mediene inviteres til framleggingen av SVs alternative statsbudsjett
Sted: Store konferanserom (rom 447), 4. etg, Stortinget
Tid: Mandag 12/11-01, klokken 12.00
MedØystein Djupedal og Kristin Halvorsen
Vel møtt!
