
Tidligere statsminister Lars Korvald:
Pressestoff fra Kristelig Folkeparti
-Jeg sier nei for demokratiets skyld
-Jeg sier nei til EU fordi jeg ikke vil svekke norsk folkesuverenitet. Vi utvanner grunnloven vår, som vi har hatt fra 1814, dersom vi blir med i EU. Dette kan jeg ikke støtte, sier tidligere statsminister Lars Korvald som selv stemte nei i 1972. Etter at et flertall av det norske folk sa nei til EF i 1972, fikk han som leder for regjeringen ansvar for å lage en handelsavtale mellom Norge og EF. Denne avtalen var grunnlaget for vårt forhold til EF på sytti- og åtti-tallet.
Lars Korvald er enda sikrere på at det er rett å stemme nei til EU i dag enn det han var i 1972.
-Den europeiske union blir en en stadig tettere union. Dette fikk vi bekreftet da medlemslandene i EU vedtok Maastrichtavtalen. Dersom Norge blir EU-medlem, mister vi dermed retten til å bestemme over deler av vår egen politikk, sier han. For meg er det spesielt viktig at Stortinget som folkevalgt organ skal kunne fortsette å være det øverste og ikke minst suverene organ innenfor økonomisk politikk, utenriks- og sikkerhetspolitikk, sier han.
For Korvald er også nærheten mellom dem som blir styrt og den som styrer viktig.
-Allerede i dag kan mange av oss oppleve at det blir gjort vedtak langt over hodene på oss. Da skal vi huske på at avstanden til Brüssel er mye lenger enn til våre egne folkevalgte på Stortinget, i fylkene og kommunene. Jeg har ingen drøm om at en statsråd skal sitte og bestemme i Brüssel for oss nordmenn.
Nå når vi skal si ja eller nei til medlemskap i EU, er det nettopp selvråderetten og nærheten mellom dem som styrer og dem som blir styrt, som Korvald mener vi må ta hensyn til.
-Dette er så viktige prinsipper at jeg bare med utgangspunkt i disse vil råde dem som enda er i tvil til å stemme nei, sier Lars Korvald til slutt. (KrF-Press)
mellom dem som bestemmer og dem som blir bestemt over til dem som blir styrt Korvald er kritisk til de materialistiske tendensene EU viser.
-Norge har dessuten så mye ressurser at vi godt kan makte et nei til EU-medlemskap. Nå må vi prioritere andre verdier enn høyere levestandard. Materialisme har vi nok av i Norge.
Korvald er ikke i tvil om at Norge vil klare seg uten et medlemskap i unionen.
Norge har ressurser nok til å kunne makte et nei. Materialisme har vi nok av i Norge.
-Uavhengig av et EU-medlemskap kan vi fortsette å samarbeide med land både i og utenfor Europa.
Stortinget vil for eksempel ikke lenger bestemme over Norges økonomisk politikk, utenriks- og sikkerhetspolitikk.
