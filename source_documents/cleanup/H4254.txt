
søndag 22. februar 1998 17:45:58
Venstres landsstyre:
Like og betre vilkår for frivillige organisasjonar
Det er avdekt eit stort behov for ei sterkare statleg satsing på aktivitet og opplærings- og kulturarbeid i regi av frivillige- og ideelle lag og organisasjonar.
Norsk musikkråd, som driv utstrekt opplæring på sitt område, har i notatet «Nye tider? Nye muligheter?» dokumentert at frivillige lag som driv utstrekt opplæring innafor Vaksenopplæringslova er nettobidragsytar til staten som fylgje av gjeldande skatte- og avgiftspolitikk. Innsamla midlar i form av dugnad, medlemskontingentar og ulike foreldretiltak som var tiltenkt forbyggande barne- og ungdomsarbeid, hamnar i stor grad i «statskassa».
Venstres landsstyre ber om at sentrumsregjeringa så snart som råd legg fram konkrete framlegg til endra tilskotsordning retta mot lokalt kultur- og lagsarbeid.
Ei endra tilskotsordning bør:
 yte eit reelt tilskot og ikkje berre refundere statens inntekter på aktiviteten.
 vere lite byråkratisk og enkel å bruke for mottakarane
 byggje på aktivitetane si eigenverdi og ikkje berre deira førebyggjande karakter.
 forenklast og samordnast med Vaksenopplæringslova
 forenkle skatte- og avgiftsreglane.
Eit statleg tilskot etter desse prinsippa vil vere med å gi betre og like vilkår for all lags- og kulturaktivitet i heil landet, og vere eit langt betre virkemiddel enn ei generell kulturlov.
Asker, 22. februar 1998 kl. 13:00
