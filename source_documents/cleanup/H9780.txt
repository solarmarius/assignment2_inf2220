
5.12.2005
Sp
Senterpartiet oppnevner eget Nordområdeutvalg
- Senterpartiet har over lengre tid lagt stor vekt på utviklingen i Nordområdene. Partiet var den sterkeste utfordreren da den forrige regjeringen presenterte sin stortingsmelding om Nordområdene. Temaet er viet betydelig plass i det nye partiprogrammet og stod også sentralt i Senterpartiets valgkamp, sier det nyoppnevnte Nordområdeutvalgets leder Alf Inge Samuelsen. Han er stortingsrepresentant frå Nordland og medlem av utenrikskomiteen i Stortinget.
- Engasjementet for nordområdene førte også partiet med seg, både i Soria Moria-forhandlingene og i den nye regjeringen. Dermed ble det også oppnevnte en egen statssekretær fra Senterpartiet i UD, Liv Monica Bargem, som skal ha spesielt fokus på Nordområdene. Som et ledd i videreutviklingen av dette engasjementet har Senterpartiets sentralstyre oppnevnt et eget Nordområdeutvalg.
Utvalget ledes av stortingsrepresentant Alf Ivar Samuelsen fra Nordland.
Øvrige medlemmer av utvalget er:
- Lars Peder Brekk, nestleder i Senterpartiet og medlem av Stortingets næringskomité.
- Cecilie Hansen, Finnmark, medlem av Senterpartiets sentralstyre og varaordfører i Sør-Varanger.
- Irene Lange Nordahl, Troms, Fylkesråd for næring
- Liv Monica B. Stubholt, statssekretær i Utenriksdepartementet
- Anita Utseth, statssekretær i Olje- og energidepartementet.
