
Stortinget, 7. februar 2002
Ingebrigt S. Sørfonn, finanspolitisk talsmann for Kristelig Folkeparti
Avgivelse av kredittmeldingen: Styrking av sparebanknæringen
- De signal som vi nå gir til regjeringen vil legge grunnlag for lovendringer som vil styrke sparebanknæringen som helhet. Ved å gi sparebankene en generell omdanningsadgang til aksjesparebanker, legge vekt på tiltak som motvirker uønskede oppkjøp og ordninger som styrker grunfondsbevisenes stilling, vil dette ikke minst være bra for distriktsbankene. - sier Ingebrigt S. Sørfonn.
- De siste to tiårene har det skjedd en strukturendring i sparebanknæringen, med bla store sammenslåinger. Dette har skapt behov for lovendringer for å ta vare på denne banknæringen. For Kristelig Folkeparti har vært viktig å styrke sparebanknæringen generelt, bl.a. ved å styrke grunnfondsbevisenes stilling. Dette er viktig for å ta vare på og videreutvikle sparebankideen. - sier Ingebrigt S. Sørfonn.
- Det har også vært viktig for Kristelig Folkeparti å gi de store sparebankene, især Gjensidige NOR Sparebank, muligheter for å innhente mer egenkapital gjennom aksjemarkedet. Ved at vi nå åpner for en generell adgang for sparebankene til å bli aksjesparebanker imøtekommer vi også dette behovet. Men vi er opptatt av at de bankene som ønsker å bli aksjesparebanker fortsatt skal være basert på nasjonalt eierskap. Hvilke ordninger som kan være med på å stimulere til det må sees i lys av en eventuell endring av 10-% regelen. Det er også viktig for Kristelig Folkeparti at det vi nå gjør er i tråd med det store deler av næringen selv ønsker - sier Ingebrigt S. Sørfonn.
