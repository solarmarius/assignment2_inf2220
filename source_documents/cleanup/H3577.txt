
16.12.99
Karin Andersen, næringspolitisk talskvinne i SV:
Sosialistisk Venstrepartis Pressetjeneste
- Regjeringen bundet opp av FrP og Ap
- Det er feil bruk av statens penger å delta i IT-Fornebu prosjektene. Staten burde heller selge sine tomter til markedspris, og bruke pengene til satsing på utdanning og forskning over hele landet. Regjeringene er bundet opp av Fremskrittspartiet (FrP) og Arbeiderpartiet (Ap) i denne saken, mener Karin Andersen, næringspolitisk talskvinne i SV.
- Begge prosjektene som er lagt fram fra har høy risiko og marginal lønnsomhet. Regjeringen har valgt Nettverk Fornebu som det beste av to onder, men FrP og Ap viser seg nå uenig i dette valget. SV krever derfor åpne høringer, slik at anbyderne kan legge fram sine prosjekter, avslutter Andersen.
