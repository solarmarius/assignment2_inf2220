
lørdag 5. desember 1998 16:55:38
Venstres landsstyre:
Barns rettslige stilling må avklares
Venstres landsstyre er glade for at Regjeringen har startet arbeidet med å avklare barns rettslige stilling i homofile samliv. Det er identisk med Venstres programformulering i stortingsvalgprogrammet for 1997-2001.
Venstres landsstyre ber om at Regjeringen også utreder barns rettigheter i stebarns-lignende situasjoner i forbindelse med det arbeidet som nå pågår og at konklusjonene i dette arbeidet legges fram for Stortinget i god tid før neste stortingsvalg.
Venstres landsstyre ser positivt på signalene fra Regjeringen om at det skal bli enklere for enslige å adoptere, og er tilfreds med at det allerede er klargjort at seksuell legning ikke er en aktuell problemstilling i så måte.
Venstres landsstyre understreker at adopsjon ikke er en rettighet for barnløse som ønsker å bli foreldre, men en institusjon til barnets beste. Det er derfor viktig at adopsjonssituasjonen gir trygge og gode oppvekstvilkår.
Oslo, 5. desember 1998
