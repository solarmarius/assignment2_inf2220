
10.05.99
Øystein Djupedal, finanspolitisk talsmann i SV:
Sosialistisk Venstrepartis Pressetjeneste
Stortinget
Krever at Staten beholder aksjemajoritet i Hydro
- Det er uakseptabelt at Hydros kjøp av Saga skal føre til at statens eierandel blir mindre enn 50%. Jeg utfordrer sentrumspartiene og Arbeiderpartiet til å holde fast ved dette som har vært vesentlig for norsk industripolitikk siden Borten-regjeringa kjøpte staten opp til 51% i Hydro, sier Øystein Djupedal, SVs finanspolitiske talsmann.
- Det kan være akseptabelt at Hydro kjøper Saga, men styret i Hydro kan ikke tillates å fjerne tatens flertallsposisjon med et pennestrøk. Det har ikke tidligere kommet fram krav eller argumenter for at staten ikke lenger skal være i flertallsposisjon. Stortinget bør ikke uten videre akseptere dette. SV lover kamp om saken, framhever Djupedal.
