
8.9.2003
Kristin Halvorsen til Tromsø
Mandag 9. september besøker SVs leder, Kristin Halvorsen, Tromsø - Dagen etter siste meningsmåling som viser at SVs Pia Svensgaard er velgernes favoritt til ordførervervet.
I Tromsø vil Halvorsen besøke skolen Læring gjennom arbeid (LGA). På skolens to avdelinger "Naustet" og "Sydspissen" kombinerer elevene jobb og skole. De mekker blant annet båt og driver eget trykkeri.
På ettermiddagen besøker Halvorsen lokalsamfunnet Kvaløyvågen. Der får hun innblikk i arbeidet med en ny næringsstrategi i forbindelse med etablering av Kystutviklingssenter. Prosjektet skal bidra til verdiskaping ved å legge til rette for ulike næringsaktører og å satse på aktiviteter som kan bidra til at ungdom/kvinner vil vurdere Kvaløyvågen som et godt alternativ til urbane strøk.
Kjøreplan for dagen er vedlagt, og postene på programmet er åpne for pressen. For mer informasjon, kontakt undertegnede.
Vennlig hilsen
Mattis Michaelsen,
politisk rådgiver
SV
Program for Kristin Halvorsens i Tromsø, tirsdag 9. september
10:00 Læring gjennom arbeid, skolebesøk. "Naustet" og Sydspissen"
Skole som forener praktisk arbeid og teori. Driver trykkeri og mekker båt.
15:00 Besøk i lokalsamfunnet Kvaløyvågen. Fiskebruk og kystuviklingssenter.
