
18.02.03
KrF
Tiltak mot arbeidsløyse
Arbeidsløysa er stigande, og sentralstyret i Kristeleg Folkeparti er sterkt uroa over utviklinga. Sentralstyret ber difor regjeringa intensivere arbeidet for å motverke at stadig fleire fell utanfor arbeislivet, enten det er på grunn av manglande arbeidsplassar eller presset i arbeidslivet.
Sentralstyret er nøgd med at det gjennom fleire rentekutt syner resultat av eit stramt budsjett, men meiner det må iverksetjast ytterlegare tiltak overfor næringslivet som stimulerer til nyskaping og utvikling. I tillegg må det leggjast til rette for eit samarbeid mellom Aetat, næringslivet og offentleg sektor der ledig arbeidskraft kan få tiltaksplass og på denne måten kvalifiserast for arbeid. Regjeringa må også vidareutvikle samarbeidet med partane i arbeidslivet om ein inntekspolitikk som ivaretek omsynet til dei arbeidslause.
Fleire av dei arbeidslause er no unge og har høg utdanning. Utviklinga gjer det naudsynt at Aetat rettar fokus på tiltak knytta til utvikling av nye arbeidsplassar. Vidare må Aetat styrkast for betre å imøtekomme endring, omstilling og tilpassing i arbeidsmarknaden.
Vi veit også at mange stillingar i kommunesektoren står ledige av økonomiske grunnar. Sentralstyret meiner at det difor vil vere eit svært viktig bidrag, også når det gjeld arbeidsløysa, å styrke kommuneøkomien.
