
09.11.2001
- Puslete endring for samferdsel
- I forhold til de enorme forventningene regjeringspartiene har skapt på samferdselssiden, er ikke forslaget til endringer i statsbudsjettet som er lagt fram i dag mye å rope hurra for. En nettoøkning på 31 millioner kroner utgjør bare 1,5 promille av selve budsjettet. Når vi vet at disse partiene i Sem-erklæringen har lovt en økt satsing på over 4 milliarder kroner på denne sektoren, er nok mange skuffet i dag, sier Arbeiderpartiets samferdselspolitiske talskvinne Oddbjørg A. Starrfelt.
- I forhold til de enorme forventningene regjeringspartiene har skapt på samferdselssiden, er ikke forslaget til endringer i statsbudsjettet som er lagt fram i dag mye å rope hurra for. En nettoøkning på 31 millioner kroner utgjør bare 1,5 promille av selve budsjettet. Når vi vet at disse partiene i Sem-erklæringen har lovt en økt satsing på over 4 milliarder kroner på denne sektoren, er nok mange skuffet i dag, sier Arbeiderpartiets samferdselspolitiske talskvinne Oddbjørg A. Starrfelt i en pressemelding 9. november.
Regjeringen har foreslått å øke veibevilgningene med 100 millioner kroner og bevilgningene til kollektivtrafikk med 65 millioner kroner. Samtidig kuttes 25 millioner fra ekspressbussene, 9 millioner til kjøp av flytjenester og utbyttet fra Posten Norge BA i 2001 økes med 100 millioner kroner. I Sem-erklæringen lovet regjeringspartiene en økning på 2,4 milliarder til veisektoren og 1,5-2 milliarder til kollektivtrafikken. Sett i lys av dette, er de foreslåtte økningene påfallende små.
-Dette viser at løftene fra Sem-erklæringen vanskelig lar seg oppfylle. Vi fikk et skikkelig løft på samferdselssiden i det statsbudsjettet Regjeringen Stoltenberg la fram, hvor bevilgningene ble foreslått økt med 1,3 milliarder kroner. Regjeringens endringer blir svært puslete i forhold til dette, sier Starrfelt.
Hun understreker imidlertid at det også ligger en del positive ting i budsjettforslaget.
-At det skal satses på gassferger, at studentrabattene økes og at det avsettes noen kroner til T-banen i Oslo og til planleggging av bybane i Bergen er eksempler på tiltak vi ser positivt på, understreker Oddbjørg A. Starrfelt.
Starrfelt er bekymret for signalene om organisasjonsendringer og full konkurranseutsetting av Statens Vegvesens og Kystverkets produksjonsavdelinger.
-Det er viktig å huske på at disse avdelingene også har en strategisk rolle, og at vi har et ansvar for distriktene og for de ansatte i disse avdelingene. Derfor vil vi følge Regjeringens videre arbeid med dette nøye, og vil arbeide grundig med de foreslagene Regjeringen varsler at de vil komme med våren 2002, sier hun.
