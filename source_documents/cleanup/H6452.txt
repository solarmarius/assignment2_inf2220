
11.12.02
Ingebrigt S. Sørfonn (KrF)
Regjeringens politikk virker!
Politikken vi har kjempet for i budsjettprosessen, har gitt resultater! Dette var moro - en julepresang til det norske folk nå, rett før jul. Dette sier finanspolitisk talsmann i KrF, Ingebrigt S. Sørfonn om dagens rentenedsettelse.
Regjeringen presenterte et stramt budsjett, med en lav utgiftsvekst. Dette er et av flere elementer som har bidratt til at vi nå opplever en rentenedsettelse. Vi må samtidig ikke glemme at regjeringens politikk ikke er grunnen til rentenedsettelsen alene - også andre internasjonale forhold spiller inn, sier Sørfonn.
Vi har fått mye kjeft for at vi sto fast på at budsjettet skulle være stramt. Jeg er veldig glad for at den politikken vi har kjempet for, nå gir resultater. Dette sier Ingebrigt S. Sørfonn i KrF.
