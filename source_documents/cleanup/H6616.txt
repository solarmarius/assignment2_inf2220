
22.11.02
Vegard Martinsen, (DLF)
Istid i departementet
I gårsdagens utgaver av Dagbladet og Dagsavisen kunne man lese følgende innlegg, skrevet av Inge Simon Thorbjørnsen, styremedlem Det Liberale Folkepartiet Oslo:
Dagens aviser kan fortelle oss at byråkratene i Finansdepartementet moret seg med kaste isklumper på forbipasserende fotgjengere fra takterrassen i Regjeringsbygget, og endatil skadet en person på gaten.
Allikevel er nok dette blant det mest harmløse som er blitt kastet på folk fra de forskjellige departementers trygge takterrasser.
Vi som går på gaten under og må leve med de mange forskrifter, reguleringer og økonomiske belastninger som formynderstaten kaster over sine borgere, skulle gjerne tatt en real snøballkrig med maktens grå eminenser, enn den Kafka-messige tredemølle vi sliter med til daglig.
DLF vil arbeide for at vanlige folk skal vinne snøballkrigen !
