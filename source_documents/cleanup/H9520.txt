
17. august 2005
AP
Olav Akselsen og Karl Eirik Schjøtt-Pedersen i Ålesund
- ARBEIDERPARTIET MED 5-PUNKTSPAKKE FOR MARITIM SEKTOR
- Fremskrittspartiet har sviktet sjøfolkene.
- Norge trenger en langt mer offensiv politikk for å forsvare vår posisjon som maritim "stormakt". Vi må ha ambisjon om å være verdens ledende nasjon innen maritim forskning, kompetanseutvikling og nyskaping. Det sa stortingsrepresentantene Olav Akselsen og Karl Eirik Schjøtt-Pedersen da de onsdag la fram Arbeiderpartiets 5-punktspakke for maritim sektor i Ålesund, sammen med fylkets egen Karita Bekkemellem Orheim og 3. kandidat Svein Gjelseth.
- Fremskrittspartiet har sviktet sjøfolkene. Når Fremskrittspartiet har forhandlet fram budsjettavtalene med regjeringen har de "glemt" sine tidligere løfter til sjøfolkene. I sommer gikk de også imot sitt eget forslag om å gjeninnføre krav til arbeids- og oppholdstillatelse på skip under fremmet flagg som går i trafikk mellom norske havner, sa Akselsen og Schjøtt-Pedersen.
