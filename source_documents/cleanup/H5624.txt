
4.3.2002
Pressemelding fra Unge Venstre
Unge Venstre refser Bondevik
Leder i Unge Venstre Monica Tjelmeland reagerer sterkt på statsministerens millionbevilgning til Kristent Pedagogisk Forbund.
- Det er positivt med verdidebatt i skolen, men det er uhørt at statsminister Bondevik lar en kristen livsynsorganisasjon få utføre oppdraget med et slikt prosjekt.
- Verdidebatten må tvert imot bygge på fellesverdier på tvers av religion og livssyn, og respekt for den enkeltes frie valg. Dette er et gufs fra fortiden, i en tid der stadig flere ser at statskirkens og kristne formålsparagrafers tid er over. Og det minner mer om Ap-regjeringers kokkelimonke med egne organisasjoner enn det vi skulle forvente av en regjering som skulle ta oppgjør med samrøre-politikken.
