
Fredag 3. desember 1993
Næringspolitisk talsmann Lars Gunnar Lie (KrF):
SAMMENHENG MELLOM REINDRIFT
OG FORØRKNING AV FINNMARKSVIDDA
-Det haster med å finne fram til ordninger for en bærekraftig reinsdriftsnæring som harmonerer med naturens tåleevne. Klarer vi ikke det, vil forørkningen av Finnmarksvidda akselrere. Det sa næringspolitisk talsmann Lars Gunnar Lie (KrF, Sogn og Fjordane) da Stortinget torsdag behandlet budsjettinnstillingen fra Nærings-komiteen til statsbudsjett for 1994.
-Stortinget skal på nyåret behandle reindriftsavtalen, men det er grunn til å signalisere at næringskomiteen er bekymret for den negative ressurssituasjonen i deler av Finnmark, sa Lars Gunnar Lie, som er saksordfører for reindriftsavtalen.
-Komiteen må bruke mye oppmerksomhet på denne saken. De omstillingstiltakene som er satt i gang i Indre Finnmark, med en mer direkte tilpassing av reintallet i de enkelte driftsenhetene, har desverre ikke gitt store resultater foreløbig. Jeg regner med at næringskomiteen i løpet av neste år bør foreta en komitéreise til Finnmark for å studere situasjonen nærmere, sa Lars Gunnar Lie i Stortinget torsdag.
