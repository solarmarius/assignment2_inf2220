
Onsdag 14. juni 1995
Forsvarspolitisk talsmann Are Næss, Kristelig Folkeparti:
VESTUNIONEN MÅ REAGERE MOT
FRANSKE ATOMPRØVESPRENGNINGER
-Franrikes beslutning om å gjenoppta prøvesprengninger med atomvåpen, er et beklagelig gufs av kald krig og gammel kolonialisme. Frankrike skrur klokken flere år tilbake, både når det gjelder avspenningspolitikk og miljøpolitikk. Dette må Vestunionen reagere mot! Det sier Kristelig Folkepartis forsvarspolitiske talsmann Are Næss.
-Frankrike tar på seg et stort ansvar ved å bryte den enigheten om prøvestans som vi har hatt siden 1992. I denne perioden er det bare Kina som ikke har respektert dette, sier Are Næss.
Næss er norsk representant i Den Vesteuropeiske Unions forsvarskomité og parla-mentarikerforsamling. Parlamentarikerforsamlingen møtes i Paris mandag, og Næss sier han under dette møtet vil gå inn for sterke norske reaksjoner på det som har skjedd.
