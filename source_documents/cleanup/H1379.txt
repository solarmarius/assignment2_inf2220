
FREMSKRITTSPARTIETS
STORTINGSGRUPPE
Fra stortingsrepresentant Ursula Evje, Fremskrittspartiets utdanningspolitiske talsmann.
FREMSKRITTSPARITET STØTTER SYSTEMATISK EVALUERING AV SKOLENE.
Fremskrittspartiet støtter at klasserommene skal åpnes for eksterne ressursgrupper slik det fremkommer i stortingsmeldingen  Mot rikere mål  Som ble fremlagt av Kirke-, utdannings- og forskningsdepartementet i dag, sier Ursula Evje.
- Statsråd Jon Lilletun skal ha skryt for at han nå kommer med synspunkter som har vært Fremskrittspartiets politikk i en årrekke, sier Evje. Hun påpeker at skolen i dag ikke blir evaluert nesten i det hele tatt, og en slik aktiv evalueringsprosess vil gi oss bedre sikkerhet for at vi får mest mulig kvalitet i skolen.
- Vi ønsker evaluering av den enkelte elevs kunnskapsnivå i forhold til aktuell kunnskap. Det må skje en fortløpende evaluering av skolen og den enkelte elev, uttaler hun.
- Skolen skal først og fremst evalueres av elevene og foreldrene, men vi ser ikke bort i fra at den også bør evalueres av et inspektørkorps som gjør dette på faglig bakgrunn, uttaler Evje.
Den norske skolen må heve sin kvalitet internasjonalt sett, og da vil evaluering være viktig.
