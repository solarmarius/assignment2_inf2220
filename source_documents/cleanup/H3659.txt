
12.03.01
Partileder Kristin Halvorsen:
Sosialistisk Venstrepartis Pressetjeneste
Stortinget
Suksess for Barnehageaksjonen!
I forrige uke lanserte SV sin barnehageaksjon, for å samle støtte for kravet om gratis kjernetid og en maksimalpris på 1140,- kroner per måned. Mange har allerede gitt sin tilslutning, og selv Statsminister Jens Stoltenberg ser ut til å ha sansen for kravet.
 Dette har vært en svært vellykket aksjon så langt. Vi gleder oss over at Stoltenberg allerede har signalisert at han langt på vei er enig med oss, og vi oppfordrer alle andre partiledere til å gjøre det samme, sier Halvorsen med et smil.
Særlig ønsker hun å sende stafettpinnen videre til Odd Roger Enoksen og Senterpartiet, som skal avholde sitt landsmøte kommende helg.
 Det viser seg at kravet om å sette skikkelig pris på barna, og gi dem et godt barnehagetilbud uten at det skal ruinere foreldrene har stor sympati. Vi er optimister i forhold til å få vedtatt forslaget vårt om dette i Stortinget, forteller Kristin Halvorsen
Forslaget fra SV om gratis kjernetid og et tak for foreldrebetalingen i barnehagene, ble lagt inn i slutten av februar. Forslaget finner du på: http://www.stortinget.no/dok8/dok8-200001-062.html
Barnehageaksjonen ble startet på kvinnedagen, 8.mars og den kan du lese mer om på våre hjemmesider: http://www.sv.no/barnehage/
