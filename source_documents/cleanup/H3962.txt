
7.6.01
Morten Lund og Odd Roger Enoksen,
Pressemelding fra
STATLIG EIERSKAP MÅ OMORGANISERES
Stortinget bes om å hastebehandle et forslag fra Senterpartiet slik at Regjeringen kan få beskjed før sommerferien om å utrede en ny og bedre organisering av det statlige eierskapet i næringslivet. Én aktuell løsning kan være å samle alle staten aksjer i ett eiendomsselskap som også har ansvaret for Petroleumsfondet, Folketrygdfondet, SND Invest og Banksikringsfondet.
Et hovedformål med omorganiseringen bør være å få bedre mulighet til å sikre nasjonalt eierskap i selskaper som er av særlig viktighet ved at de selskaper der staten er stor eier kan opptre i nettverk. Statens kapitalstyrke må kunne utnyttes til å hjelpe norske selskaper som deltar i fusjoner og samarbeid for å sikre arbeidsplasser og kompetanse i Norge.
Statsråd Grethe Knutsens uttalelse om at en stor statlig eierandel i Telenor er en ulempe for selskapet og dermed for staten som hovedeier, er en årsak til at det nå bes om hastebehandling i Stortinget.
Mye av kritikken mot det statlige eierskaper er urettferdig. Hydro og Statoil har oppnådd gode resultater. Telenor har det siste året investert for over 70 milliarder kroner, og har ikke vært mye hemmet av at Statens eierandel ikke skal under 51%.
Men forbedringsmuligheter finnes. Først og fremst må Staten bli mer forutsigbar og tydelig når det gjelder Formålet med eierskapet. Hovedformålet må være
Til beste for Norge (hovedkontor, kompetansemiljø)
Best mulig økonomisk avkasting
Ledende i utvikling og forskning.
Det må skilles tydelig mellom eierrolle og myndighetsrolle. Fagdepartement kan derfor ikke være eierdepartement. Staten må likevel kunne være en aktiv kompetent og langsiktig eier som er representert i styrene. -Selskaper der Staten er stor eier skal ikke oppleve dette som en hemsko. Ledelsen for det statlige eierskap må ha mulighet til å ta kjappe avgjørelser innafor de eierformål og begrensninger som er velkjent for selskapene og for medeiere.
