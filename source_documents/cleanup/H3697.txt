
5.12.97
Morten Lund,
ENIGHET OM BEHOVET FOR FLERE UTLEIEBOLIGER
- Vi ser nå at en markedsstyrt boligpolitikk ikke tar vare på de med dårligst råd og heller ikke sikrer en jevn aktivitet i byggebransjen. Som resultat av konkrete vedtak på Stortinget har det blitt bygget for få boliger, særlig i pressområdene, sa Morten Lund i Stortinget i dag.
Lund viste til at utleieboligene i Norge bare utgjør 3% av boligmassen mens tallet for Sverige er 25%. Han var derfor glad for at det er full tilslutning til Regjeringens engasjement på dette området bl.a. ved å forberede et program for flere utleieboliger. Dette er viktig for å møte bl.a. ungdommens behov.
Lund mente også det er viktig å styrke Husbanken som et boligpolitisk instrument og at boligbygging igjen bør bli et redskap for å jevne ut konjunkturene. Han var glad for at Husbanken er frikjent av ESA etter anmeldelsen fra Bankforeningen og mente det er samfunnsskadelig når en slik avgjørelse blir anket.
