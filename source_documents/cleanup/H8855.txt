
8.12.2004
Senterpartiet
Inger S. Enger (Sp)
Ønsker satsing Maihaugen og Valdres folkemuseum
- Regjeringen kuttet i 2004 kraftig i den støtten den tidligere har lovet museene, i samband med de konsolideringsprosesser som nå foregår rundt om i landet. Økningen i neste års budsjett dekker knapt lønnsveksten. Dette er svært skuffende, sier Stortingsrepresentant for Senterpartiet Inger S. Enger.
Enger viser til at ABM-Utvikling som skal følge opp stortingsmeldingen om arkiv, bibliotek og museum, i lengre tid har reist rundt for å sikre at farten blir holdt oppe i reformarbeidet. - Museene har blitt lovet stimuleringsmidler etter hvert som de oppnår resultater i konsolideringsprosessene. Nå uteblir altså pengene. De gode prosessene som er i gang mange steder i landet kan derfor stoppe opp.
Maihaugen og Valdres Folkemuseum
Inger Enger er imidlertid glad for at Senterpartiet i sitt alternative budsjett har funnet rom for å øke bevilgningene til investeringer på mellom andre Maihaugen og Valdres folkemuseum med 4 millioner kroner. - Dette er museer som har gode besøkstall og fyller viktige lokale oppgaver. Derfor er det viktig å løfte fram desse sier Enger.
