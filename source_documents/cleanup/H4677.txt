
30. april 2000
Kvinnebevegelsen
Valgmuligheter for internettbrukere
Vedtak fra Arbeiderpartiets kvinnebevegelse 30. april 2000.
Ny teknologi gir oss enorme muligheter til å samle informasjon fra hele verden. Barn og unge er aktive brukere av denne muligheten.
Tilgangen til informasjon er ikke bare av det gode. Internett er en viktig arena for distribusjon av barneporno og for nazistisk og fascistisk propaganda.
Det finnes i dag teknologi som gjør at vi kan velge bort denne type uønskede publikasjoner som Internett gir oss tilgang til.
Kvinnebevegelsen i Arbeiderpartiet oppfordrer de norske nettleverandørene til å gi oss forbrukere mulighet til å velge Internettløsninger med sperre for uønskede publikasjoner. Videre bør skoler, biblioteker og andre offentlige møteplasser der barn og unge har tilgang til Internett også installere slike Internettsperrer.
