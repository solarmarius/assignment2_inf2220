
tirsdag 10. desember 1996 12:36:08
- Modig av Anne Holt
- Justisminister Anne Holts utspill i kirkeasyl-saken er et svært positivt bidrag til å finne en løsning på den fastlåste situasjonen.
Særlig for familier med barn i kirkene har situasjonen vært uholdbar, så det er forståelig at statrådens initiativ i denne omgang begrenser seg til disse. Det er også grunn til å tro at det er stor forståelse for at det er viktig å skjære gjennom for barnas skyld, sier leder i Venstre Lars Sponheim.
- Dette er så langt man kan forvente at en ny Arbeiderparti-statsråd kan gå, med tanke på den forhistorie saken har i den forrige regjering. Anne Holt tar nå et direkte politisk og personlig ansvar for den videre saksbehandling. Dette er modig, og bør føre til at både kirken og kirkeasylantene nå tar statsråden på alvor.
Stortinget 9. desember 1996
