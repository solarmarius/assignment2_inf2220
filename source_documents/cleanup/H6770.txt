
13.02.03
Øystein Djupedal
Skandaløst av Skogsholm
Samferdselsminister Torhild Skogsholm har i dag stoppet forbrukernes muligheter til å benytte seg av Teletopias billige tekstmeldinger. Gjennom å gi deres klage oppsettende virkning, får Telenor regjeringens beskyttelse mot effektiv konkurranse i enda noen månder.
- Det er skandaløst at Skogsholm finner grunn til et slikt vedtak. Post- og teletilsynet (PT) har gitt denne saken svært grundig behandling, og har faktisk brukt flere år på dette. Statsråden bør ha gode grunner til å la Telenor trenere denne saken ytterligere, uttaler Øystein Djupedal, finanspolitisk talsmann i SV.
Telenor la tidligere i dag fram et 2002-resultat med milliardtap, bl.a. etter store avskrivninger på mobilselskaper i Malaysia, Danmark og Thailand.
- Norske forbrukere har allerede betalt en stor nok del av regningen for Telenors internasjonale mobileventyr. Jeg forventer at samferdselsdepartementet behandler denne klagen svært raskt, avslutter Djupedal.
