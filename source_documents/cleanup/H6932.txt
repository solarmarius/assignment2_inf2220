
28.03.03
Marit Arnstad (Sp)
Strukturmeldingen: Sp vil styrke lønnsomheten for kystflåten og sikre bosettingen langs kysten
For Senterpartiet vil følgende ligge til grunn for behandlingen av Strukturmeldingen i Stortinget:
Lønnsomheten i kystflåten må forbedres
Det må skje på en slik måte at bosetting og arbeidsplasser langs kysten sikres blant annet ved at folk lokalt beholder eierskapet til fiskerettighetene
Senterpartiet har etterlyst en samlet og grundig behandling av de ulike drifts- og strukturvirkemidlene for kystflåten. En samlet melding gir Stortinget et bedre beslutningsgrunnlag og åpner for en helhetlig og åpen behandling av fiskeripolitikken. Den videre utviklingen av kystflåten har store konsekvenser for kystens framtid og bosettingsmønsteret.
Vi trenger livskraftige kystsamfunn med gode inntektsmuligheter og lokalt eierskap til fiskerrettighetene. Senterpartiet vil aktivt arbeide for en utvikling av kystflåten som ivaretar disse hensynene, fastslår Sps Marit Arnstad.
