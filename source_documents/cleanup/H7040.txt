
09.05.03
Hallgeir Langeland (SV), nestleder i energi- og miljøkomiteen
- Beklager privatiseringsforslaget fra Regjeringa - Statens Kartverk skal selges
Regjeringen har i statsråd i dag foreslått å selge deler av Statens Kartverk. Sosialistisk Venstreparti vil gå mot regjeringens forslag om å selge ut deler av Kartverket til private.
- Nå må vi ta privatiseringsdebatten på alvor, sier Hallgeir H Langeland (SV), nestleder i energi- og miljøkomiteen. - Vi har sett hvordan diskusjonen har gått rundt eierskapsspørsmålet innenfor kraftindustrien, aktualisert ved Hafslund. Nå må Regjeringa ta innover seg at flertallet på Stortinget ikke ønsker en slik næringspolitikk, sier Langeland. Privat eierskap er heller ingen garanti verken for nasjonale oppgaver eller norske arbeidsplasser, avslutter Langeland.
