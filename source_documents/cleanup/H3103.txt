
Fredag, 5. november 1999
v/Torill Selsvold Nyborg, gruppeleiar i KrFs fylkestingsgruppe
Hordaland treng Framnes kurstad
Hordaland fylkeskommune treng fleire behandlingsplassar for rusmiddelmisbrukarar enn dei har i dag. Derfor er forslaget frå administrasjonen i fylkeskommunen om å legga ned Framnes kursted på Voss, stikk i strid med dei politiska signala som er gjeve av politikarane i ein samrøystes Komite for kultur og helse. I budsjettbehandlinga i august var nettopp rusfeltet eit av dei områda som skulle styrkast trass i ein vanskeleg økonomisk situasjon for fylkeskommunen.
Ved å legga ned 23 langtidsplassar for narkomane er vi nær ved å halvera behandlingsplassane for denne pasientgruppa i fylket. Det er ein heilt uakseptabel helsepolitikk som både på kort og lang sikt vil skapa store problem både for dei narkomane, pårørande og samfunnet generellt.
Forskning ved Sælbu-kollektivet har synt at det nettopp er langtidsbehandling kombinert med stabilt personale, som hjelper flest narkomane. Begge delar kan Framnes kursted tilby. I tillegg ligg det i naturskjønne omgjevnader, langt frå Bergen, som også kan sjåast på som eit stort gode i denne samanhengen.
I dei seinare åra har nokre av våre rusinstitusjonar vorte offer for i ei form "utmattelsesprosess", og Framnes kursted er ein av dei. Desse prosessane må snuast no, for vi treng pågangsmot og optimisme i rusomsorga meir enn nokon gong. Alt tyder diverre på at fleire og fleire rusar seg. Derfor må rusfeltet i Hordaland styrkast med pengar og kapasitet, men også gjennom samarbeid og tillit.
