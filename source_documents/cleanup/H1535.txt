
Stortinget, 13. oktober, 2000
FREMSKRITTSPARTIETS
STORTINGSGRUPPE
fra Stortingsrepresentant Kenneth Svendsen
- Flertallet av politikerne på Stortinget må ta ansvaret for død og lemlestelse i trafikken
Denne kraftsalven kommer fra Stortingsrepresentant Kenneth Svendsen fra Fremskrittspartiet etter at Statens vegvesen i Hedmark har analysert alle alvorlige ulykker på E6 fra Tretten til Jessheim fra oktober 1999 til oktober 2000.
Konklusjonen er at den gamle Norske bilparken må bære en stor del av skylden. Svendsen sier at flertallet på Stortinget fra SV til Høyre har laget et avgiftssystem som straffer sikkerhetsutstyr på biler ved en vanvittig progresjon i vektavgiften. I tillegg fører progresjonen i bilavgiftene til at avgiften på litt større sikrere biler blir vanvittig høy, og derved får ikke vanlige lønnsmottagere råd til å kjøpe sikre biler.
Svendsen sier videre at de samme politikerne også må ta ansvaret for at de ikke har vært framsynte nok til å sørge for et godt utbygd veinett, dette fører også til død og lemlestelse i trafikken. Dette er klart beviselig gjennom alle dødsulykker som skjer på blant annet E18 og E6.
Svendsen håper velgerne stiller de politikerne som er ansvarlig for en politikken som fører til unødvendig død og lidelser ved trafikkulykker, til ansvar ved valget.
Svendsen sier at Stortingsflertallet straks må forandre progresjonen i bilavgiftene slik at bilparken raskere kan skiftes ut med sikrere biler, og at man derved redder flest mulig av de som rammes av ulykker i trafikken fra å bli drept, eller et liv i rullestol.
