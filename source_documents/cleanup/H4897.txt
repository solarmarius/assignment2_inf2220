
15. mai 2001
Jan Petter Rasmussen
Ny domstolstruktur
Stortingets justiskomite har avgitt sin innstilling til Stortinget vedrørende førsteinstansdomstolene i fremtiden. - Justiskomiteens innstilling viser at Arbeiderpartiregjeringen i all hovedsak har fått tilslutning til sitt forslag til endringer i domstolstrukturen, sier saksordfører Jan Petter Rasmussen i denne pressemeldingen fra 15. mai 2001.
Stortingets justiskomite har i kveld avgitt sin innstilling til Stortinget vedrørende
førsteinstansdomstolene i fremtiden.
- Justiskomiteens innstilling viser at Arbeiderpartiregjeringen i all hovedsak har fått tilslutning til sitt forslag til endringer i domstolstrukturen, sier saksordfører Jan Petter Rasmussen.
Justiskomiteens flertall går inn for en reduksjon fra dagens 87 til 64 domssogn. Dette er ett domssogn mer enn det regjeringen opprinnelig foreslo. I følge Rasmussen vil også domstolen i Halden opprettholdes.
- Høyre støtter Arbeiderpartiets forslag om å flytte tinglysningsoppgavene ut av domstolene, fortsetter Rasmussen. - Flertallet ber regjeringen komme tilbake til Stortinget med en vurdering av ulike løsningsalternativer for hvem som for fremtiden skal ha ansvaret for tinglysningsoppgavene, og hvordan disse oppgavene best skal løses.
