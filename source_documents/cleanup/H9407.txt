
Dato: 26.juli 2005
Stortingsrepresentant Per Sandberg, Fremskrittspartiet.
Etterlyser tiltaksplasser for yrkeshemmede
Kommunalpolitisk talsmann for FrP, Per Sandberg, frykter at de sårt tiltrengte tiltaksplassene for yrkeshemmede, blir offer for ordinære tiltaksplasser.
Sandberg viser til at FrP i avtalen om revidert nasjonalbudsjett med regjeringen fikk på plass 500 ekstra tiltaksplasser for yrkeshemmede. Signaler nå, tyder på at disse plassene blir ofret til fordel for ordinære tiltaksplasser.
Sandberg finner dette uakseptabelt, og utfordrer nå regjeringen til å følge opp avtalen med FrP, og sørge for at de vedtatte tiltaksplassene for yrkeshemmede blir en realitet.
