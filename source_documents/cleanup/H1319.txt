
Stortinget, 8. november 1999
FREMSKRITTSPARTIETS
STORTINGSGRUPPE
fra Stortingsrepresentant Per Roar Bredvold, Fremskrittspartiet
- IKKE LEGG NED UNGE RIKS!
- Fremskrittspartiets kulturpolitikk har gjennom alle år vært preget av at det beløpet samfunnet skal bruke på dette området i størst mulig grad skal øremerkes barn og unge Derfor ser FrP med uro på de signaler som har kommet for å legge ned Unge Riks, sier stortingsrepresentant Per Roar Bredvold fra Fremskrittspartiet.
Bredvold er av den oppfatning at det positive arbeidet som nettopp Unge Riks gjør heller bør styrkes for å nå et enda større antall unge.
- I dagens samfunn hvor så mye forskjellig lokker våre barn, er det nødvendig at vi øker dette arbeidet som gir både en inspirasjon og egenutvikling som nettopp dagens samfunn mangler ved at vi blir så påvirket av andre. Unge Riks vil også kunne påvirke den videre kultursatsingen som FrP ønsker, nemlig at flest mulig vil få nytte av det kulturtilbudet Norge bør ha, avslutter Per Roar Bredvold.
