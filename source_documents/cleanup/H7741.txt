
2003-2007
Jevnaker FrP
Jevnaker FrP - for folk flest
Vi vil gjøre Jevnaker til en JA-kommune
Det er nå du har muligheten til å påvirke og bestemme over utviklingen i Jevnaker for de neste fire årene.
Vil du båndlegge tiltak og aktiviteter med mer statlig og kommunal styring, eller vil du åpne opp for større frihet og initiativ for den enkelte innbygger og for næringsdrivende, bedrifter og bønder i kommunen.
Vil du at naivitet og snillisme skal styre innvandring og asylpolitikk i kommunen, eller skal vi bruke sunn fornuft og finne løsninger som fungerer både for oss som bor her og for asylsøkere som trenger hjelp.
Vil du at eiendomskatten skal innføres igjen og at andre kommunale avgifter skal økes, eller ønsker du fortsatt fokus på rasjonell drift og konkurranseutsetting der det er ett alternativ.
Næringsliv
 Legge forholdene til rette for nyetableringer av flere bedrifter.
 Lettelser i reguleringsbestemmelsene for den private utvikling av Nesbakken.
 Fortsette å jobbe for en etablering av vinmonopol på Jevnaker.
 Utrede mulighetene for etablering av kjøpesenter med leiligheter i strandpromenaden langs Nesbakken i samarbeid med grunneier.
 Generelt være åpne for ideer til økt aktivitet i næringslivet og landbruket.
Bolig/eiendom
 Lettelser i reguleringsbestemmelsene, slik at det åpnes for mer spredt boligbygging.
 Lettelser i landbruk, natur og fritids bestemmelser (LNF) for omregulering til bolig og næringsvirksomhet.
Helse, omsorg og sosial politikk
 Heve den generelle kvaliteten på helse- og omsorgstjenesten i kommunen.
 Finne fungerende løsninger innenfor eksisterende rammevilkår, som gjør at avdelingene på JORS kan driftes forsvarlig.
 Se på muligheten for å kjøpe tjenester fra Søster Ninas sykehjem for pleietrengende pasienter i kommunen.
Helse, omsorg og sosial politikk
 Heve den generelle kvaliteten på helse- og omsorgstjenesten i kommunen.
 Finne fungerende løsninger innenfor eksisterende rammevilkår, som gjør at avdelingene på JORS kan driftes forsvarlig.
 Se på muligheten for å kjøpe tjenester fra Søster Ninas sykehjem for pleietrengende pasienter i kommunen.
Barn, ungdom og kultur
 Fortsette å jobbe for full barnehagedekning, blant annet ved å likestille private og kommunale barnehager.
 Støtte opp under kulturelle formål, primært i privat regi.
Skole og utdanning
 Videreføre og avslutte rehabiliteringsarbeidene som er påbegynt ved skolene i Jevnaker.
 Jobbe for etablering av videregående skole på Jevnaker i samarbeid med bedriftene i kommunen. Interessante linjer kan være utdanning til hjelpepleieryrket og til håndverker- og servicefag.
 Jobbe for at elever fra Jevnaker kommune fortsatt kan gå på videregående skoler i Ringerike kommune.
Kriminalpolitikk
 Jobbe for at lensmannsetaten og kommunen samarbeider og driver forebyggende arbeid. Samt at disse tilrettelegger og følger opp de som trenger og ønsker hjelp for å komme seg på rett kjøl. Vi vil at Jevnaker skal være ett trygt og godt sted å vokse opp og bo i for alle innbyggerne i kommunen.
Flyktningepolitikk
 Få økonomiske garantier av staten, også etter integreringsperioden, før vi kan ta imot flere flyktninger.
 Utarbeide en tilfredsstillende integrering av de flyktningene som allerede er bosatt i kommunen, før det taes imot flere.
 Flyktningene skal reise tilbake til sitt hjemland så snart dette er forsvarlig.
 Sørge for umiddelbar hjemsending av kriminelle flyktninger og asylsøkere.
Skatter og avgifter
 Sørge for at kommunale avgifter fortsatt skal være basert på selvkost.
 Vi vil ikke være med på å gjeninnføre eiendomsskatten i Jevnaker.
Samferdsel
 Bedre sikringen av skoleveiene, herunder flere gang- og sykkelstier.
 Bedre vedlikehold og opprusting av det kommunale veinettet.
 Gjenoppta arbeidet med Rv-35. Jevnaker Frp ønsker å vurdere trasevalget utarbeidet i reguleringsplanforslaget fra 70-tallet. Den traseen går over Moesmoen til Grua (de tre tunnelene) via marka. Den nye veien bør bli en transport etappe, uten for stor stigning og uten for mye inngripen i folks hverdag.
