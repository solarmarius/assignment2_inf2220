
fredag 26. januar 2001 11:42:15
Fire Venstre-årsmøter denne helga
Lars Sponheim innleder på både Telemarks og Finnmarks årsmøter denne helga. Nestleder Aud Folkestad innleder hos Sør-Trøndelag, mens stortingsrepresentant Odd Einar Dørum holder innledning på Troms Venstres årsmøte.
Telemark Venstre er først ute, der partileder Lars Sponheim holder sitt innledningsforedrag på Hotell Vic i Porsgrunn kl. 18.15 i kveld. I morgen kl. 15 holder han et politisk foredrag på Finnmark Venstres årsmøte i Alta.
I ettermiddag kl. 16.00 holder stortingsrepresentant Odd Einar Dørum en innledning på Troms Venstres årsmøte på Finnsnes, før nestleder Aud Folkestad i kveld kl. 19.15 holder sin innledning på Sør-Trøndelag Venstres årsmøte i Selbu.
Sør-Trøndelag, Troms og Finnmark avholder også nominasjonsmøtet foran høstens stortingsvalg denne helga, der hhv. Erling Moe, Marie Fangel og Vera Lysklætt er foreslått som toppkandidater. Telemark Venstre har allerede nominert Unge Venstre-leder Jennie Johnsen som førstekandidat i sitt fylke.
