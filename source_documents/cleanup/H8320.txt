
26.04.2004
ARBEIDERPARTIETS STORTINGSGRUPPE
Ny sekretariatsleder i Arbeiderpartiets stortingsgruppe
Lars Erik Flatø (39) tiltrådte i dag som sekretariatsleder i Arbeiderpartiets stortingsgruppe.
Flatø kommer fra stillingen som administrerende direktør ved Lovisenberg diakonale sykehus i Oslo. Han har bakgrunn fra politisk arbeid og helseadministrasjon, og han har blant annet vært statssekretær i Sosial- og helsedepartementet under Regjeringen Stoltenberg, politisk rådgiver for tidligere helseminister Gudmund Hernes og helse- og sosialdirektør i Akershus.
Lars Erik Flatø kommer opprinnelig fra Brandbu på Hadeland. Han er utdannet cand. mag. fra Universitetet i Oslo.
