
1. august 2003
Parlamentarisk leder Kristin Halvorsen, SVs Stortingsgruppe
SIKKERHETEN FOR NORSKE SOLDATER I IRAK
[[Kristin Halvorsen har i dag sent Øet brev til Statsminister Bondevik hvor hun ber om en orientering om Regjeringens vurdering av sikerhetssituasjonen for de norske styrkene i Irak.]]
Statsminister Kjell Magne Bondevik
Pb 8001 Dep
0030 Oslo
En del av debatten om hvorvidt Norske styrker skulle bidra militært i forbindelse med gjenoppbyggingen i Irak, dreide seg om sikkerheten for de norske styrkene og om det overhode var mulig å skille mellom norske soldater og okkupasjonsstyrken. Da Stortinget gikk fra hverandre før sommeren var avtalen mellom Norge og Storbritannia om dette ikke klar.
Sosialistisk Venstreparti ønsker å bli orientert om Regjeringens vurdering av sikkerhetssituasjonen for de norske styrkene i Irak og om innholdet i den avtalen som til slutt ble inngått mellom Norge og Storbritannia.
Vennlig hilsen
SVs Stortingsgruppe
Kristin Halvorsen
Parlamentarisk leder
