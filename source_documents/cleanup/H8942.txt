
Alta FrP
Fremskrittspartiet er et liberalistisk parti, som bygger på Norges grunnlov, norsk og vestlig tradisjon og med basis i det kristne livssyn. Fremskrittspartiets hovedmål er sterk nedsettelse av skatter, avgifter og offentlige inngrep, med troen på og respekten for det enkelte menneskets egenart og retten til å bestemme over eget liv og økonomi.
LOKALVALGSPROGRAM FOR ALTA FREMSKRITTSPARTI 2003-2007
Alta FrP ønsker samfunnsholdninger som er positive og folkelige.
Alta FrP jobber for løsninger som er til folkets beste, og vil gjøre dette uavhengig av politisk ståsted. Derfor samarbeider vi gjerne på tvers av politiske ståsteder, så lenge det er til folkets beste.
Alta FrP er positiv til privatisering og konkurranseutsetting på tjenester.
Alta FrP ønsker en mindre byråkratisk kommunal administrasjon, med mer effektivitet og større service-vilje. Alta Kommune skal være en Ja-kommune!
Ungdomsarbeid
Alta FrP anser at forebyggende arbeid blant ungdom som det viktigste.
Vi ønsker å tilrettelegge for tilbud og aktiviteter for ungdom, på ungdoms premisser!
Alta kommune og politikere skal bli mer lydhør ovenfor ungdommer
- Alta FrP ønsker å bygge en "ungdomspark", med forskjellige aktiviteter samlet på ett sted. Denne skal bygges opp som langsiktig mål.
Barn og unge
Barn må vernes mot overgrep, og sikres sine rettigheter.
Det må etableres nok tilbud av barnehageplasser, og private tilbud må få etableres på lik linje med offentlige, slik at foreldrene selv kan velge. Det skal være lik støtte til både private og offentlige barnehager.
Barnevernets hovedoppgave skal være å forebygge omsorgsovertakelse
Infrastruktur
Alta FrP jobber for en infrastruktur som gjør det mulig å ta i bruk hele kommunen.
Da Alta kommune er en langstrakt kommune, må kollektivtilbudet styrkes.
- Strekningen fra Alta til Langfjorden skal oppgraderes til full veistandard.
Kultur
Alta FrP er støtter bred folkelig kultur.
Alta FrP er positiv til privatisering av enkelte kulturprosjekter som kino og svømmehall.
Fiske og Jordbruk
Alta FrP ønsker at kommunen skal støtte og videreutvikle de fortrinn vi har innen jordbruk og fiske, herunder fiskefarming, oppdrett, potet, grønnsaker og bær.
Alta kommune må i langt større grad tilrettelegge for alternative næringer, og ønske dem velkommen.
Næringsliv
Alta Kommune skal være en pådriver for næringslivet, og skal derfor hjelpe bedrifter og næringer med å komme i gang, og ikke motarbeide disse!
Alta FrP er positiv til enhver bedrift som ønsker å etablere seg.
- Alta FrP ser ikke det som nødvendighet at Alta kommune skal bidra med økonomisk støtte til stor-bedrifter som allerede har mye kapital tilgjengelig.
- Alta FrP vil fjerne arbeidsgiveravgift totalt
Bergverk og mineraler
Alta FrP ønsker en aktiv utnyttelse av bergverk og mineralforekomster
Alta FrP er positiv til tiltak som kan øke rekrutteringen til næringen.
Skole og utdanning
Alta FrP støtter barneskoler i nærmiljøet.
Vi vil ha en nulltoleranse mot mobbing og vold i skolen.
Vi vil arbeide for utbygging av den videregående skolen i Alta.
Alta FrP har hele tiden vært positiv til etableringen av AKG (Alta Kristne Grunnskole)
Eldrepolitikk og omsorg
Eldre må sikres en verdig alderdom, gjennom trygg og sikker omsorg, hvor det skal vektlegges innhold og livskvalitet framfor ensidig høy standard. Vi ser på eldre som en ressurs -Alta FrP ønsker å bygge en "eldrehytte", som kan benyttes til rekreasjoner og fritid.
Kirke og religion
Kirken skal administrere seg selv, og Alta FrP er positiv til å skille kirke og stat.
Alta FrP går inn for å pusse opp og vedlikeholde de eksisterende bygg framfor nybygging av kirker.
Helse og Sosial
Alta FrP går inn for å styrke rusomsorgen, og mener at rusproblematikken må taes på alvor.
Salg og bruk av lovlige rusmidler må derimot ikke kriminaliseres som en konsekvens av dette. Vi er derfor positiv til øl i butikk.
Forebyggende arbeid har større effekt enn forbud på holdning og kultur innen drikking og rusmidler.
Vi støtter en styrkning av ettervernet.
Natur og miljø
Alta FrP er positiv til naturvern, men mener at naturvern må være basert på fornuft og ikke miljøvernshysteri.
Kommunen må få styring over eget miljø.
Miljøsyndere må selv rydde opp og ta kostnadene.
Politi
Alta FrP støtter en eventuell bygging av en fengselsinstitusjon i Alta.
Alta FrP ønsker å styrke politiet og deres ressurser, og mener samtidig at politiet også må prioritere sine ressurser riktig.
Vi ønsker mer synlig politi i bybildet, da dette har en preventiv effekt på kriminalitet og vold.
Alta FrP ønsker også en Nulltoleranse-holdning hos politiet, hvor det konsekvent skal slåes ned på vold, fyll og bråk.
Forebyggende arbeid koster mindre og gir mer!
FORSKNING
Alta FrP ønsker nøyere forskning for å avklare forholdet mellom fiskeri, oppdrett og villaks.
Vi ønsker for øvrig å styrke den regionale forskningen som er av viktighet for kommunen.
Turisme
Alta FrP går inn for sterk satsning på sommer- og vinterturisme. Alta kommune må styrke tilretteleggingen og markedsføringen av kommunens turistmål.
Satsningen på turisme må skje gjennom fylkes- og regionssamarbeid, på tvers av grenser. Finland har vært svært flinke å tilrettelegge og satse på turisme, og dette må vi møte, både i konkurranse mot dem, og samarbeid med dem.
Alta kommune må bli flinkere å satse på Vinter-Alta innen turisme, da dette er vårt fortrinn.
- Alta FrP er positiv til å la russiske torghandlere få slippe til. Vi ser derimot med bekymring på en eventuell kriminell trafikk som følger, men dette må ikke kriminalisere lovlig trafikk. Vi ser på de russiske menneskene som en ressurs.
SPORT
Alta FrP vil støtte at alt av offentlige idrettsmidler skal gå til drift, anlegg og utstyr. Det oppmuntres til frivillig innsats.
Vi er imot skattelegging av dugnadsarbeid.
Fritid
Alta FrP er positiv til etablering av scooterløyper, og mener det må kunne tillates flere løyper enn i dag. Belastningen blir på deenkelte løyper derved mindre enn den som er i dag.
Alta FrP er negativ til barmarkskjøring.
Kommunen må få større egen styring og forvaltning, og få lov til å etablere kjøring på de steder hvor det har vært trafikk i tidligere historie. Dette er fordi vi anser det som mer fornuftig å ha kjøring på veier som er brukt gjennom hundrevis av år, framfor å legge løyper og traséer på områder som ikke faller naturlig for ferdsel.
Alta FrP ønsker også en restriktiv holdning til dispensasjoner.
BREDBÅND/IT-SATSNING
Alta FrP ønsker å tilby en utbygging av bredband ut til distriktene, i samarbeid med lokale bredbåndsleverandører og befolkningen i distriktet.
