
21.04.05.
Thorvald Hillestad (Sp), representantskapsmedlem i KLP
Pressemelding fra Senterpartiet
- om generalforsamlingen i KLP 21.04.05.
- Glad for at KLP ikke blir AS
- Jeg er glad for at Generalforsamlingen i Kommunal Landspensjonskasse (KLP) avviste å omdanne selskapet til aksjeselskap. Samtidig ser jeg på dette bare som en halv seier, jeg hadde helst sett at generalforsamlingen kunne samlet seg om å tilby eierne å bytte inn egenkapital i grunnfondsbevis. Mye på grunn av spesiell framgangsmåte på avstemmingene falt dette forslaget. KLP fortsetter nå som før som et gjensidig eid selskap til beste for kommunene som eiere og kunder, og med trygghet for framtidige pensjoner for arbeidstakerne, sier et gjensidig eid selskap til beste for kommunene som eiere og kunder, og med trygghet for framtidige pensjoner for arbeidstakerne. Så langt har KLP vært en suksess, så jeg opplever det ikke som dramatisk at man fortsetter som før, sier Thorvald Hillestad (Sp), som også er ordfører i Re kommune i Vestfold.
- Framgangsmåten som ble valgt for avstemmingene om de ulike modellene gjorde at det ble lagt maksimalt press for å få de stemmeberettige til å stemme for omdanning til AS. Ved normal framgangsmåte for rekkefølgen i en avstemming blir det først stemt over det mest ytterliggående, som i dette tilfelle var omgjøring til AS. Dette falt (81 ja, 53 nei og en blank) og normalt ville man da stå igjen med en siste avstemming om styrets opprinnelige forslag som var grunnfondsbevis. Denne ble gjennomført (med 58 ja og 78 nei som resultat), men ikke som siste avstemming. I stedet varslet man en tredje avstemming der AS ble tatt opp på nytt, selv om det var falt i første omgang. I denne tredje avstemming fikk AS 89 stemmer, 46 stemte mot og en stemte blankt. Forslaget trengte 2/3 flertall for å bli vedtatt. Det manglet dermed to stemmer. Avstemmingsrekkefølgen opplever jeg som uryddig, og gjort for å prøve å presse fram flest mulig stemmer for et AS. Man burde heller fått en reel avstemming om grunnfondsbevis som siste alternativ, sier Hillestad.
- Senterpartiets KS-gruppe, ordførerkonferanse og medlemmer av KLP's styringsorganer har tidligere gått sterkt i mot omdanning av KLP til aksjeselskap. Dette da et AS over tid vil føre til at eierinteressene overføres fra kommuner og fylkeskommuner til private investorer. For kommune-Norge er det ikke overskudd på innskutt kapital som er interesse nummer en, men at selskapet kan leverer gode pensjons- og forsikringsløsninger tilpasset kommunenes og deres ansattes behov. Omdanning til AS kunne gitt kortsiktig gevinst for kommuner som ønsket å selge sine aksjer, men den langsiktige virkningen vil bli svakere konkurranse i pensjonsmarkedet og større vekt på å ta ut overskudd enn å tilby gunstige pensjonsløsninger, sier Hillestad.
