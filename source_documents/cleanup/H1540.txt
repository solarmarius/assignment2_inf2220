
Stortinget, 14. juni, 2000
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiet.
Fylkesmannen i Nord-Trøndelag,
en fare for demokratiet !
Overskriften er hentet fra T-A`s artikkel den 14 juni, og påstanden fremsettes fra flere lokalpolitikere fra Steinkjer. Stortingsreprensentant Per Sandberg, FrP, deler disse politikernes uttalelser og mener det er på tide med et oppgjør mellom kommunepolitikerne i hele Nord-Trøndelag og fylkesmannsembetet. Sandberg håper derfor at ordfører Per Sverre Rannem nå samler andre kommuner som føler samme overstyring fra fylkesmannen i Nord-Trøndelag til et felles oppklaringsmøte.
- Gang på gang ser vi nå at fylkesmannsembetet i NordTrøndelag foretar overdreven detaljstyring på flere områder hvor kommunene prøver å skape positiv utvikling både i næringssammenheng og for den enkelte innbygger, sier Sandberg, som videre vil våge den påstand at fylkesmannen i Nord- Trøndelag også utpeker seg negativt i forhold til sine kolleger i andre fylker. Sandberg opplyser om at Nord-Trøndelag Fremskrittsparti faktisk hadde dette opp som tema på Fremskrittspartiets landsmøte i Geiranger d.å.
- Nord-Trøndelag er mulighetenes fylke, men det er en kjensgjerning at fylket / kommunene står overfor store utfordringer for å utvikle og ivareta de muligheter som ligger der. Det siste vi trenger i en slik situasjon er da en konservativ / destruktiv fylkesmann. Det vi imidlertid trenger er en gjennomgående JA- innstilling, en positiv service- innstilling fra alle parter. Beklageligvis har ikke fylkesmannen i Nord Trøndelag forstått dette, sier Sandberg som avslutningsvis igjen oppfordrer Steinkjer- politikerne til å dra med seg andre kommuner i kampen mot fylkesmannens opptreden.
