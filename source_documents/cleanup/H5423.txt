
12. desember 2001
Ingebrigt Sørfonn, finanspolitisk talsmann i KrF
Renten ned med 0,5 prosent: -Ansvarlighet lønner seg
-Dagens rentenedgang er en god julegave fra regjeringspartiene til både familier med store lån og distriktskommuner. Norges Bank gir med dette sitt godkjent stempel på Bondevikregjerings budsjett, sier Ingebrigt S. Sørfonn finanspolitisk talsmann i Kristelig Folkeparti.
-Det har vært et viktig mål for Kristelig Folkeparti å føre en økonomisk ansvarlig politikk som skaper rom for en lavere rente. Det har vi nå klart. For alle som har store lån vil dette være til stor hjelp, sier Sørfonn.
-For familier med store lån, kommuner og for næringslivet er dette svært viktig. For en familie med 2 millioner i lån vil denne rentenedgangen bety rundt 10.000 kr,- mindre i utgifter i året.
-Også kommuner og næringslivet vil tjene på en lavere rente. En rentereduksjon på 0,5 prosent vil gi en besparelse på ca. 400 millioner kroner for kommunene. For næringslivet kan dette bety økte investering, som igjen vil bety flere og sikrere arbeidsplasser, sier Ingebrigt S. Sørfonn.
