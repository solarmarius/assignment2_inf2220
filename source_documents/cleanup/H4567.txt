
8. september 1999
Karita Bekkemellem Orheim
Lange køer for barnehageplass
Bare i de syv største byene våre står det 9.200 barn i kø til barnehageplass.
- Dette viser hvor lang frem det er til full barnehagedekning, sier lederen i Aps Kvinnebevegelse, stortingsrepresentant Karita Bekkemellem Orheim.
I Oslo står 3.500 barn på venteliste, i Bergen er tallet 2.580, i Trondheim er 900 barn på venteliste, Kristiansand har 550 barn i kø, Drammen har en ventelise på 600 barn, mens køen i Tromsø er på 670 barn.
- Det er meget beklagelig at målet om full barnehagedekning neste år ikke nås, sier Bekkemellem Orheim.
- Det er ingen tvil om at barnehageutbyggingen holder et mye lavere tempo en Arbeiderpartiet ønsker.
