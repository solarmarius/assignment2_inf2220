
Lørdag 20. august 1994
Sentralstyret i Kristelig Folkepartis Kvinner:
BEDRE PENSJONSRETTIGHETER FOR KVINNER
Sentralstyret i Kristelig Folkepartis Kvinner ønsker å peke på den store skjevheten i pensjonsutbetalinger som skjer i dag som et resultat av dagens folketrygdsystem.
Den mannlige gjennomsnittspensjonisten har i dag kr. 17000 mer i gjennom-snittlig pensjon pr. år enn kvinnene. I tillegg bør en merke seg at den mannlige pensjonist har kr. 10.000 mer pr. år i tjenestepensjoner.
En fremskrivelse av forventet pensjonsinntekt fra folketrygden viser at kvinnenes pensjonsinntekter vil øke, men de vil aldri ta igjen mennene. Dette skyldes at kvinners inntekt er lavere enn menns og at kvinners yrkeskarrierer er kortere enn menns.
Kristelig Folkepartis Kvinner går sterkt imot at man ved en revidering av folke-trygden velger en livsløpsmodell på lik linje med Sverige, da dette vil gi ennå større ulikheter i pensjonsrettigheter enn dagens ordning.
Kristelig Folkepartis kvinner ønsker at kvinnenes innsats i arbeidslivet og i hjemmet oppvurderes ved man innfører lik folketrygd for alle.
