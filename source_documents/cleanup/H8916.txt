
27.1.2005
Venstre
Tar strandsetting opp med fiskeriministeren
I forbindelse med Kystdirektoratets tildeling av strandsettingsplasser for havarerte skip som lekker olje , har flere kystkommuner reagert på at de ikke er tatt med på råd eller er orientert om hvilke plasser som er plukket ut i deres kommune.
May Britt Vihovde fra Venstres stortingsgruppe tar saken opp med fiskeriministeren i Stortingets muntlige spørretime kommende onsdag.
- Her burde kommunene ha blitt konsultert tidlig for å forhindre at Kystdirektoratets nye planer ikke kommer i konflikt med eksisterende planer i kommunene, sier Vihovde.
- Derfor vil jeg stille Fiskeriministeren følgende spørsmål:
Kan statsråden redegjøre for om dette er vanlig praksis og vil Statsråden instruere Kystdirektoratet om at kommunene for fremtiden tas med på råd og orienteres før strandsettingsplasser pekes ut?
