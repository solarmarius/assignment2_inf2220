
13.06.99
Uttalelse SVs landsstyremøte:
Sosialistisk Venstrepartis Pressetjeneste
Stortinget
NATO til debatt
Gjennom vedtakene på Washington-toppmøtet har NATO endret sin strategi. Militær intervensjon uten FN-mandat kan dermed bli en ny norm for Natos sikkerhetspolitikk i tida framover. Det nye NATO representerer et klart brudd med det medlemsgrunnlag Norge gikk inn i alliansen på.
Natos nye strategi innebærer også store forandringer i norsk utenrikspolitikk. Nato-toppmøtet i Washington har staket ut nye målsetninger for de enkelte medlemslandenes sikkerhetspolitikk, og krever en omfattende omlegging av det norske Forsvaret. Out og area-operasjoner ble på Washington-toppmøtet befestet som en av alliansens kjerneoppgaver, og kan bli like forpliktende som det gjensidige forsvar av medlemslandenes territorium. En slik form for militær strategi krever en annen forsvarsorganisering enn vi har i dag. Mens dagens forsvar i stor grad er basert på allmenn verneplikt og heimevern, vil Nye Nato kreve at Norge til en hver tid kan bidra med stående reaksjonsstyrker til oppdrag innenfor og utenfor alliansens område.
Sosialistisk Venstreparti vil derfor reise en bred og kritisk offentlig debatt blant annet om out of area strategien, førstebruk av atomvåpen og utvidelse av NATO østover.
Den planlagte forsvar- og sikkerhetspolitiske debatten som skal skje fram mot stortingsbehandlingen av langtidsmeldingen for forsvaret sommer/høst 2000, må også se kritisk på de rammebetingelsene som er lagt gjennom Washington-møtet.
Uttalelsen ble vedtatt enstemmig
