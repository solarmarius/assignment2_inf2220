
10. november 2005
Per Olaf Lundteigen, finanspolitisk talsmann Senterpartiet
Regjeringa har stikki ut ny kurs!
Etter tre ukers overhaling av Bondeviks høyrebudsjett ser vi nå en rød-grønn regjering godt i gang med å meisle ut en ny politisk kurs i tråd med Senterpartiets hovedprioriteringer. Vi kan konstatere at dette er et godt steg på veien for å oppfylle Soria-Moria erklæringens målsettinger.
For Senterpartiet kan vi notere fullt gjennomslag i budsjettet på to av våre tre hovedsaker i valgkampen, lokal velferd og kultur. På vårt tredje område - næring og samferdsel - har vi kommet et stykke på vei i vår retning.
Regjeringen sikrer 5,7 mrd mer i frie midler til kommunesektoren, og oppfyller kulturløftet. I tillegg har vi sikret mer penger til riksveier, styrket de distriktspolitiske virkemidlene blant annet gjeninnføre kommunale næringsfond med 100 millioner kroner.
Dette er et budsjett som skaper grunnlag for ny optimisme i distrikts-Norge, bedre velferd for folk flest, og større utjamning mellom folk, yrker og ulike deler av landet vårt, sier Per Olaf Lundteigen.
