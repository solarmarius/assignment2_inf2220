
fredag 6. april 2001 13:56:56
Terje Johansen (V):
- Bør kunne kreve DNA-test
- Med dagens regelverk for bevisførsel for farskap har ikke en mulig far rett til å kreve DNA-test for å klargjøre farskapet. Derimot har moren både rett til å nekte ham en slik test, samt rett til å kreve test av en utpekt far. Dette regelverket er ikke i tråd med moderne rettsoppfatning, sier Venstres Terje Johansen.
Terje Johansen har sendt brev til Barne- og familieministeren med spørsmål om regelverket bør endres. - I dag gir DNA-testene sikker viten om farskapet. Barn bør i så stor grad som mulig ha krav på å vite hvem som er deres biologiske foreldre. Mulige fedre bør også gis rett til å få avklart farskapet, sier Terje Johansen.
