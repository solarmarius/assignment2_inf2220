
Onsdag 22. oktober 1992
Helseministeren om aktiv dødshjelp:
ØNSKER INGEN LOVENDRING
-Jeg er glad for at helseministeren så klart og tydelig har sigalisert at han ikke ser det som ønskelig eller nødvendig med en ny lovgivning når det gjelder aktiv døds-hjelp. Det sier stortingsrepresentant Borghild Røyseland (KrF, Rogaland) etter at helseminister Werner Christie svarte på hennes spørsmål om dette i Spørretimen onsdag. Helseministeren understreket at helsetjenestens oppgave verken er å forlenge eller fremskynde dødsprosessen.
Helseministeren sa i sitt svar til Borghild Røyseland at han så det som vesentlig med en åpen offentlig debatt om dette spørsmålet, og sa seg glad for KrF-representantens intiativ. Han trodde helsetjenesten i Norge gjennom årene har hatt seriøse og riktige holdninger i de vanskelige vurderingene som ligger til grunn når man avslutter behandlingen av en dødssyk pasient. Han la til at tilsynsmyndigheten vil medvirke til at den riktige retts-oppfatningen legges til grunn blant helsepersonell, og at enkeltstående utglidninger vil være en sak for påtalemyndigheten.
