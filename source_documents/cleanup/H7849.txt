
6.10.2003
Senterpartiet
Sp utfordrer partiene på valgløfter
Senterpartiet vil under dagens trontaledebatt i Stortignet fremme 5 forslag som utfordrer andre partier på deres valgløfter. Dersom partiene står ved det de lovte i valgkampen, kan det være flertall for forslagene som omhandler:
Opprettholdelse av Hydros virksomhet i Høyanger, Årdal og på Karmøy
Differensiert arbeidsgiveravgift
Permitteringsreglene
Ivaretakelse av norsk kulturlandskap
Sikring av et desentralisert fødetilbud og et forsvarlig akuttmedisinsk tilbud over hele landet
Forslagene har denne ordlyden:
Stortinget ber regjeringen om å gå i drøftinger med Hydro ASA om rammebetingelser for å sikre modernisering og videre drift av konsernets virksomhet i Høyanger, Årdal og på Karmøy
Det gjennomføres ikke endringer i den differensierte arbeidsgiveravgiften i 2004.
Stortinget ber om at regjeringen i løpet av 2004 legger fram en egen sak om den differensierte arbeidsgiveravgiften, eventuelt om fullgode alternative ordninger til dagens avgiftsfritak.
Stortinget ber regjeringen om å foreslå endringer i Lov om lønnsplikt ved permittering slik at adgangen til permittering utvides til 52 uker fra og med 1.1.2004.
Stortinget ber regjeringen om å iverksette en handlingsplan for ivaretakelse av norsk kulturlandskap.
Stortinget ber regjeringen fremme forslag til en plan for å sikre et desentralisert fødetilbud og et forsvarlig akuttmedisinsk tilbud over hele landet. Planen må ta sikte på å forhindre den seksjonering og sentralisering av slike tilbud som nå kan skje innen spesialisthelsetjenesten.
·
