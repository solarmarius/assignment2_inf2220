
19.10.2004
Senterpartiets stortingsgruppe
Presseinvitasjon
OL i Tromsø 2014 - åpen høring på Stortinget
Sted: Kinosalen, 5. etg. stortingsbygningen
Tid: 21.oktober kl. 13-14.30
Senterpartiets stortingsgruppe inviterer herved pressen til en åpen høring om OL i Tromsø 2014.
Tromsøs OL-søknad behandles i disse dager i Regjeringen, og innstillingen er ventet i månedsskiftet oktober/november. Til sjuende og sist er det stortingsflertallet som avgjør om Norge skal sende søknad om å få arrangere OL i Tromsø i 2014, men fortsatt er det usikkert når saken blir tatt opp til behandling. Denne åpne høringen er et forsøk på å få Stortinget med i diskusjonen allerede nå.
Ledelsen i organisasjonen Tromsø 2014 vil informere om prosjektet og om status i søknadsprosessen. IOC-medlem Gerhard Heiberg vil også holde innlegg.
Partiene på Stortinget og den politiske ledelsen i ulike departementer er invitert. Vi håper de inviterte benytter anledningen til å gi uttrykk for sitt syn på OL-søknaden. Pressen vil få anledning til å stille spørsmål.
Følgende personer vil delta:
· Gerhard Heiberg (IOC-medlem)
· Karl-Arne Johannessen (president i Norges Idrettsforbund)
· Tove Karoline Knutsen (styreleder Tromsø 2014)
· Erlend Rian (daglig leder Tromsø 2014)
· Arne Myhrvold (leder av Oslo-gruppa til Tromsø 2014)
· Vegard Ulvang (medlem av Oslo-gruppa til Tromsø 2014)
· Trude Dybendahl Hartz (medlem av Oslo-gruppa til Tromsø 2014)
