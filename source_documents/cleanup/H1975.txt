
Fredag 19. juni 1992
Odd Holten (KrF) om Revidert Nasjonalbudsjett:
UNDERSKUDD KAN VÆRE PÅKREVET - MÅ IKKE ØKES YTTERLIGERE
I den situasjonen Norge er inne i nå, har Kristelig Folkeparti vært villige til å godta betydelige budsjettunderskudd for å sikre en bedret sysselsetting gjennom økte til-taksrammer. Underskuddet må ikke bli større enn det som lå i regjeringens forslag til Revidert Nasjonalbudsjett, og bruken av midlene må prioriteres nøye. Dette sa KrFs finanspolitiske talsmann Odd Holten da Stortinget fredag behandlet Revidert Nasjonalbudsjett for 1992.
Økt innsats for lavere ledighet, hjelp til de gjeldsrammede, økte rammer til sykehus-vesenet og økte rammen til bruk for syke gamle var de sakene KrF ville ha prioritet til, og som langt på vei var blitt ivaretatt, mente Holten. Derfor har KrF vært med og tatt ansvar for for at det skulle bli et flertall bak budsjettinnstillingens hovedopplegg.
Odd Holten ønsket ikke å gå inn for Høyres forslag om skattefradrag for alle med nettogjeldsrenter. Han mente at forslaget "ligner svært på et alminnelig skatteletteforslag", og beskrev det som for generelt i sin form.
-De fleste av dem som blir "hjulpet" har ikke alvorlige gjeldsproblemer, og hjelpen blir liten for dem som har problemer, oppsummerte han.
Odd Holten støttet regjeringens forslag om økte avgifter på alkohol og tobakk, og begrunnet dette både med de økte inntektene og utfra helsepolitiske argumenter.
-Avgiften skal i denne sammenheng være et lite signal om å avstå fra bruk av alkohol og tobakk, understreket Holten, som sa seg glad for at flertallet ikke går inn for å øke avgiften på mineralvann. Det beskrev han som "et lite signal om forskjellen mellom alkoholholdige og alkoholfrie drikkevarer".
Næringslivet vil få bedre rammevilkår ved at utsatte industrier får el-avgiften halvert i annet halvår, og ved at mineraloljeavgiften blir redusert, og disse forslagene fra regjeringen fikk KrFs støtte i Stortinget. Holten beklaget at det ikke ville bli flertall for å avskaffe "Gro-dagen", og for opprettelse av miljøfond, og gjentok KrFs krav om at like-stilling mellom samboende og gifte pensjonistpar må fremmes i forbindelse med budsjettet for 1993, slik at man får en hensiktsmessig plan for avviklingen av dagens svært urett-ferdige pensjonsordning.
-Etter KrFs syn er det svært utilfredsstillende at det ikke har lyktes å få avklart de faktiske forhold som gjelder beregningsgrunnlaget for folkehøgskolene og de mange kur- og rekonvalsenthjemmene. Det burde være en enkel oppgave for departementet å finne fram til dette, sa Holten, som mente folkehøgskolene har en stor oppgave i dagens situasjon med stor ledighet blant ungdom.
