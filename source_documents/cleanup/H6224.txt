
03.10.02
Arbeiderpartiet
De syke betaler skattelette
- Bondevikregjeringens forslag til statsbudsjett for 2003 vil påføre eldre, uføre og syke dramatiske økninger i egenandeler til medisiner og behandling. Etter forslag fra regjeringen Stoltenberg vedtok Stortinget i fjor høst å fjerne egenandelene for livsviktige medisiner på blå resept for pensjonister og uføre. Den nye ordningen trådte i kraft 1. oktober. Fra nyttår vil Bondevikregjeringen at egenandelene skal gjeninnføres. Samtidig økes egenandelstaket med 500 kroner, fra 1350 til 1850 kroner, sier Arbeiderpartiets sosialpolitiske talsmann Bjarne Håkon Hanssen.
- Bondevikregjeringens forslag til statsbudsjett for 2003 vil påføre eldre, uføre og syke dramatiske økninger i egenandeler til medisiner og behandling. Etter forslag fra regjeringen Stoltenberg vedtok Stortinget i fjor høst å fjerne egenandelene for livsviktige medisiner på blå resept for pensjonister og uføre. Den nye ordningen trådte i kraft 1. oktober. Fra nyttår vil Bondevikregjeringen at egenandelene skal gjeninnføres. Samtidig økes egenandelstaket med 500 kroner, fra 1350 til 1850 kroner, sier Arbeiderpartiets sosialpolitiske talsmann Bjarne Håkon Hanssen.
- Gjennom disse tiltakene sparer regjeringen 780 millioner kroner. Når en vet at regjeringen samtidig legger opp til å gi en milliard kroner i skattelette, kan en trygt fastslå at det i all hovedsak er de syke som må blø for at regjeringen skal kunne gi skattelette. Dette gir en håpløs sosial profil i regjeringens forslag til statsbudsjett, sier Bjarne Håkon Hanssen.
Mange helsetjenester blir dyrere neste år om Regjeringen Bondevik får det som den vil. Den vil heve utgiftstaket for frikort fra 1.350 kroner til 1.850 kroner neste år, og øke maksimal egenandel for legemidler på blå resept fra 360 til 400 kroner, og egenandel for reise til behandling foreslås økt med 5 kroner per reise fra 90 til 95 kroner.
Egenandelen hos lege, psykolog og fysioterapeut foreslås økt med ca fire prosent fra 1. juli. Ordningen med fritak for egenandel på legemidler på blå resept for eldre over 67 år og uførepensjonister, som innføres 1. oktober i år, foreslås opphevet fra nyttår "fordi den er lite målrettet som skjermingsordning", heter det.. Egenandelen for mammografiscreening foreslås økt fra 114 kroner, som tilsvarer egenandelen hos allmennlege, til 200 kroner, som tilsvarer egenandelen hos spesialist.
