
03. august 2005
Arbeiderpartiet
Stoltenberg presenterer næringspolitisk manifest i Trondheim
Mandag 8. august deltar Jens Stoltenberg på næringslivskonferanse i Trondheim. Sammen med flere kjente innledere fra nærings- og arbeidslivet, skal Stoltenberg bidra til å sette fokus på hva vi skal leve av i framtida. "Skape og dele - en framtidsrettet næringspolitikk" er tittel på Stoltenbergs innledning i Nova kurs- og konferansesenter kl. 13.30. Selve konferansen starter kl. 09.00.
Vi kommer tilbake med flere opplysninger om Stoltenbergs besøk i Trondheim, hvor også partiets sentralstyre har møte samme dag.
