
13.4.2000
Morten Lund og Marit Tingelstad,
Pressemelding fra
ARBEIDSPLASSENE SIKRET PÅ RAUFOSS
Raufoss ASA er nå i stand til å gjennomføre kontrakten med GM Europa. Stortinget har innfridd forutsetningen om å styrke egenkapitalen i Raufoss ASA.
Stortinget ønsker stor norsk innflytelse i Nammo AS. Den nye aksjonæravtalen gir en mer beslutningsdyktig styring av Nammo AS. Det blir norsk styreleder i starten. Stortinget har bedt Regjeringen øke eierandelen i Nammo til 51% i en periode, og tillatt en fleksibilitet i eierandelen mellom 34 og 51%.
Stortinget mener det skal lages en strategisk plan for utviklingen av Nammo AS som skal sikre selskapet god utvikling i framtida. Det skal produseres kaliber 7,62 mm på Raufoss inntil Nammo sin fabrikk i Sverige er NATO-kvalifisert. Blir produksjonen av småkalibret ammunisjon flyttet, skal Raufoss få andre oppgaver, slik at det ikke vil gå tapt arbeidsplasser på stedet.
Senterpartiet er glad for de muligheter Raufoss nå har for videre utvikling.
