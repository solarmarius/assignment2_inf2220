
Dato: 26.01.2001
FREMSKRITTSPARTIET
Forslag fra Samnanger FrP underkjent
I media er det blitt kjent av Samnanger FrP har sendt inn ei liste med uprioriterte forslag på plassene 1  5 til nominasjonen i Hordaland Frp.
Sentralstyret har behandlet denne saken i møte 25. januar og fattet følgende vedtak:
Sentralstyret viser til retningslinjer for nominasjonsprosessen, hvor det fremkommer på hvilken måte alternative kandidater på stortingsvalgslisten må fremmes.
Sentralstyret fastslår på bakgrunn av retningslinjene at brevet fra Samnanger FrP av 10. januar åpenbart ikke er utformet i tråd med krav som retningslinjene vedtatt i Landsstyret angir for å fremme alternative kandidater p ålisten innen 15. januar.
Brevet av 10. januar 2001 fra Samnanger FrP kan derfor ikke anses som et fyldig forslag på alternative kandidater, da det ikke spesifikt angir hvilken kandidat som foreslås til hvilken plass. Brevet har mer preg av å være en del av nominasjonskomiteens første runde til lokallagene der en etterspør kandidater til uprioritert rekkefølge.
Retningslinjene fra Landsstyret ble vedtatt for å sikre at alle delegatene på forhånd skulle ha kjennskap til hvem er kandidat til de konkrete plassene. Brevet fra Samnanger FrP er ikke egnet til dette, snarere kan det oppfatte som et forsøk på å innføre muligheten for benkeforslag på nominasjonsmøtet via omveier. Dette er i så fall helt i strid med Landsstyrets vedtak. Forslaget fra Samnanger FrP forkastes, og kan ikke fremsettes til votering.
Dette vedtaket er gjort i medhold av vedtektenes § 23.
