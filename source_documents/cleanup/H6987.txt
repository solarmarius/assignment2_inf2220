
10.04.03
Åslaug Haga, leder i Senterpartiet
Pinlig for regjeringen at Polen måtte redde Norge
- Norge burde stått på hardere, og hatt is i magen i forhandlingene med EU. Vi aksepterer i realiteten en løsning som innebar å betale 1,7 milliarder kroner for å få en dårligere avtale enn vi hadde fra før, sier Åslaug Haga.
- Det er pinlig for regjeringen at det er Polen som tør å sette foten ned og forsvare norske eksportinteresser, sier hun.
Polen sa nei til avtalen før dagens forhandlingsmøte startet. Dermed vil utvidelsen av EØS-avtalen ikke være klar til utvidelsen av EU den 16.april. Polen forlanger fortsatt full tollfrihet på norsk laks til EU. Polen har til nå kunnet importere norsk fisk tollfritt, noe som har vært svært viktig for foredningsindustrien i Polen.
- Polens håndtering viser at Norge kunne vært flinkere til å bygge allianser med blant annet søkerlandene, som har mange sammenfallende interesser med. Kravene fra Polen burde gi Norge forhandlingsstyrke til også å få undertegnet en ny lakseavtale med EU. Sp forventer at dette blir tatt opp fra norsk side. Dette er ikke ei tid for å stå med lua i hånda, avslutter Åslaug Haga.
