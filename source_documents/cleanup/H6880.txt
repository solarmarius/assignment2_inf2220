
14.03.04
Morten Lund
DnB/Gjensidige-Norfusjonen: Kundene, de ansatte og Trondheim blir taperne
Senterpartiet vil advare mot gigant-fusjonen som vil gi mindre konkurranse og dårligere service for mange kundegrupper. Mange ekspedisjonssteder vil forsvinne, og mange viktige kompetansearbeidsplasser utenfor landet. - All erfaring fra tidligere fusjoner tilsier at dette blir resultatet. Nesten uten unntak har de største bankenhetene hatt dårligere rentevilkår enn de mindre bankene i flere år.
En fusjon vil med stor sikkerhet medføre at hovedkontorfunksjoner og viktige beslutninger blir flyttet fra Trondheim - i første omgang til Oslo. Det er ønsketenkning når ordføreren i Trondheim til Adresseavisen sier at byen vil tilby at det nye selskapet kan få ha sitt hovedsete i Trondheim. Det er nok å minne om hva resultatene i Trondheim og for Midt-Norsk næringsliv har blitt av oppkjøpene av Fokus Bank og Kreditkassen. Oppkjøperne vurderte aldri å flytte hovedkontoret til Trondheim!
Senterpartiet advarte mot det som nå kan skje da sparebankene for ett år siden fikk anledning til å omdanne seg til A/S. Vi fryktet de første oppkjøp ville skje akkurat så raskt.
