
10.11.2005
Sp
Gjennomslag for viktige Sp - saker i næringspolitikken
- Vi har fått gjennomslag for viktige saker for Senterpartiet i budsjettet for 2006. Nettolønnsordningen for sjøfolk utvides fra og med 1. juli 2006, for å sikre rekruttering av norske sjøfolk og maritim kompetanse. Dette er viktig for å sikre rammevilkår på linje med land vi konkurrerer med og hindre utflagging av norske arbeidsplasser.
- For å legge til rette for økt næringsaktivitet i distriktene, økes satsingen på bioenergi og nærings- og miljøtiltak i skogbruket. Satsingen på bioenergi er viktig for å ta vare på kulturlandskapet, stimulere til verdiskaping i skognæringen og ha positive miljøeffekter.
Økt fokus på nordområdene
Regjeringen øker bevilgningene til ressursovervåking og kontroll i nordområdene med over 200 millioner kroner. Dette er viktig. Økt tilstedeværelse av marinens fartøyer og økt flyovervåking, samt mer midler til kystvakten gir styrket suverenitetshevdelse og miljøberedskap i nord. Ressurskontrollen i regi av fiskerimyndighetene styrkes også. I sum økes satsingen på nordområdene med over 200 millioner kroner, det er Sp godt fornøyd med, avslutter leder i næringskomiteen Lars Peder Brekk.
