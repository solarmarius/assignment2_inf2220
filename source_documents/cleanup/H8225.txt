
19.03.2004
Magnhild Meltveit Kleppa (Sp)
SPRESSEMELDING
Tiltak mot sosial dumping må vera på plass 1. mai
Det er avgjerande viktig at tiltak mot sosial dumping kjem på plass frå 1. mai. Både arbeidsgjevarar og arbeidstakarar må vita kva dei har å forhalda seg til, seier Magnhild Meltveit Kleppa (Sp) leiar i Stortingets Kommunalkomité.
Det er direkte oppsiktsvekkjande at Regjeringa er så avventande når det gjeld endring av regelverk og diverre også svært uklåre i forhold til kontrolltiltak som må på plass.
Senterpartiet står saman med Arbeidarpartiet og SV om å krevja:
· Norske lønns og arbeidsforhold også ved anbod.
· Dei tillitsvalde må ha fullt innsyn og tilgang på opplysningar om lønns or arbeidsvilkår på alle anlegg.
· Godkjenningsordningar for utleige- og vikarbyrå.
Regjeringa viser heller ikkje i denne saka noko teikn på omsorg for dei over 100.000 ledige og for dei mange andre som kunne hatt ei tilknyting til arbeidslivet, Eg vonar FrP som har gått høgt på banen mot arbeidsinnvandring no medverkar i Stortinget til eit lovverk med klåre grenser, seier Kleppa.
