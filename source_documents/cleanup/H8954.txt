
2.2.2005
Sp
Fagforbundet og Senterpartiet med felles konferanse.
Ansatte som ressurs i utvikling av kommunene og offentlige velferdstjenester
Fagforbundet og Senterpartiet holder 3. februar en dialogkonferanse om felles utfordringer i offentlig sektor. Alternativer til privatisering og konkurranseutsetting og behovet for mer folkelig innflytelse i helsesektoren er blant temaene som skal diskuteres.
- Jeg er glad for denne sjansen til å dele erfaringer med et parti som har mye innflytelse i kommune-Norge, og som står sammen med oss i mange viktige spørsmål, sier Fagforbundets leder Jan Davidsen.
- Vi har lenge vært bevisste på å bygge på ansattes erfaring og kompetanse som et alternativ til konkurranseutsetting og privatisering, det er bruk for et alternativ til de rådende tanker om at markedet skal styre velferden, fastslår Senterpartileder Åslaug Haga
På første del av konferansen deltar Fagforbundets landsstyre og Senterpartiets førstekandidater til Stortinget. Åslaug Haga og Jan Davidsen innleder. Pressen er velkommen til denne delen, som finner sted i Fagforbundets lokaler i Keysers gt. 15 i Oslo.
PROGRAM( foreløpig):
Kl. 10.30 Ankomst og åpning
Kl. 10.45 Politikere og ansatte i samarbeid for utvikling av velferdstilbudet
v/ Senterpartiets leder, Åslaug Haga
Erfaring med privatisering og konkurranseutsetting i Norge og andre land
v/ Fagforbundets leder, Jan Davidsen
Spørsmål og debatt til Hagas og Davidsens innlegg.
Kl. 11.45 Lunsj
Kl. 12.30 KVALITETS- OG EFFEKTIVITETSUTVIKLING MED ANSATTE PÅ LAG
Modellkommune-metodikken
- Erfaringer fra Sørum v/ varaordfører Ivar Egeberg
- Erfaringer fra de ansatte v/ Hilde Torgersen, leder av Fagforbundet i Moss
Spørsmål og debatt
kl. 14.00 ØKT OMSORG ELLER MER FJERNSTYRING?
Hva ble resultatene av sykehusreformen og den statlige eldreomsorgssatsingen?
v/ Fagforbundets nestleder, Tove Stangnes
v/ Stortingsrepresentant Magnhild Meltveit Kleppa.
Spørsmål og debatt.
Kl. 15.30 Avslutning.
