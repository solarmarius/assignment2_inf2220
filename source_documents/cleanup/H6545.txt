
05.11.02
Vegard Martinsen, (DLF)
Regjeringen foreslår større byrder for næringslivet
"Regjeringen foreslår i Statsbudsjettet å øke arbeidsgiverperioden fra tre til 20 dager ved permitteringer. Det betyr i klartekst at arbeidsgiver må betale lønn til en permittert arbeidstaker i 20 dager, istedenfor tre dager som nå", sier en oppgitt Inge Simon Thorbjørnsen, som er styremedlem DLF Oslo.
Thorbjørnsen fortsetter: "Når bedrifter må ty til permitteringer skjer dette fordi det ikke finnes nok arbeidsoppgaver å utføre, og det medfører selvsagt en meget anstrengt likviditet. Adgangen til å permittere, dvs. uten lønn, er helt avgjørende for at bedrifter skal overleve i vanskelige tider. Den foreslåtte endringen vil effektivt drepe vanskeligstilte bedrifter, dersom den blir gjennomført."
"Vi i DLF vil lette arbeidsgiveres hverdag, slik at næringslivet kan blomstre og flere og flere kommer i godt lønnet arbeid. Den enkleste måten å løse dette på er at arbeidstakere og arbeidsgivere blir enige seg imellom uten statlige direktiver. Dermed vil partene oppnå øket fleksibilitet, noe som i motsetning til regjeringens forslag vil føre til sikring av arbeidsplasser."
"Vi finner det forunderlig at dette forslaget kommer fra en regjering som gir seg ut for å være opptatt av å bedre næringslivets kår" avslutter Thorbjørnsen.
