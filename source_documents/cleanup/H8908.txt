
20.1.2005
SENTERPARTIET
Sp med høringssvar: - Nei til politisk fjernsynsreklame
- Senterpartiet ønsker ikke politisk fjernsynsreklame. Dette vil bidra til en ytterligere kommersialisering av valgkampene hvor kjøpt reklameplass vil erstatte direkte velgerkontakt og åpen debatt mellom partiene. Dette sier Senterpartiet i en høringsuttalelse til Kultur- og kirkedepartementet angående NOU 2004: 25, kap 8 om politisk fjernsynsreklame.
- Politisk fjernsynsreklame vil videre bidra til at partier med "rike venner" styrker sin posisjon på bekostning av partier som baserer sin økonomi på støtte fra egne medlemmer ved siden av offentlige bidrag, sier Senterpartiet i høringsuttalelsen.
Dersom det skal åpnes for politisk fjernsynsreklame, mener Senterpartiet det er viktig å foreta følgende begrensninger:
- at det generelle lovforbundet mot politisk fjernsynsreklame opprettholdes,
- at unntak som eventuelt gjøres for partiene som stiller til valg og valglister, begrenses til en kort periode foran valgene - ikke mer enn fire uker
- at omfanget av politisk fjernsynsreklame begrenses gjennom et høyeste tillatte beløp som kan nyttes, eller gjennom begrenset reklametid som kan kjøpes. Grensene må settes så lavt at de fleste partiene vil kunne ha ressurser til å utnytte maksimumsgrensene.
- Senterpartiet vil ikke støtte et forslag om at partiene skal tildeles gratis sendetid (reklametid) i NRK dersom det innføres politisk fjernsynsreklame. Senterpartiet legger vekt på NRKs rolle som reklamefri fjernsynskanal og mener det er uheldig å gjøre unntak for partiene, sier partiet i sin høringsuttalelse.
- - - - - - - - - -
Kultur- og kirkedepartmentet
postmottak@kkd.dep.no 
Høring NOU 2005: 25.
Senterpartiets Hovedorganisasjon ønsker å avgi følgende høringsuttalelse til NOU 2004: 25, kap 8 om politisk fjersynsreklame:
1. Utvalget er bedt av regjeringen om å utrede reguleringsalternativer for politisk fjernsynsreklame, gitt at dette innføres i Norge. Et flertall i Stortinget har bedt regjeringen åpne for dette. Senterpartiet ønsker ikke politisk fjernsynsreklame. Dette vil bidra til en ytterligere kommersialisering av valgkampene hvor kjøpt reklameplass vil erstatte direkte velgerkontakt og åpen debatt mellom partiene. Politisk fjernsynsreklame vil videre bidra til at partier med "rike venner" styrker sin posisjon på bekostning av partier som baserer sin økonomi på støtte fra egne medlemmer ved siden av offentlige bidrag.
2. Dersom det skal åpnes for politisk fjernsynsreklame, mener Senterpartiet at skissen til rammeverk fra utvalget gir et grunnlag å arbeidet ut fra. Senterpartiet mener det er viktig å foreta følgende begrensninger:
- at det generelle lovforbundet mot politisk fjernsynsreklame opprettholdes,
- at unntak som eventuelt gjøres for partiene som stiller til valg og valglister, begrenses til en kort periode foran valgene - ikke mer enn fire uker
- at omfanget av politisk fjernsynsreklame begrenses gjennom et høyeste tillatte beløp som kan nyttes, eller gjennom begrenset reklametid som kan kjøpes. Grensene må settes så lavt at de fleste partiene vil kunne ha ressurser til å utnytte maksimumsgrensene.
3. Senterpartiet vil ikke støtte et forslag om at partiene skal tildeles gratis sendetid -reklametid - i NRK dersom det innføres politisk fjernsynsreklame. Senterpartiet legger vekt på NRK's rolle som reklamefri fjernsynskanal og mener det er uheldig å gjøre unntak for partiene.
Oslo, 17. januar 2005.
Med hilsen
SENTERPARTIETS HOVEDORGANISASJON
Åslaug Haga, leder
Dagfinn Sundsbø, generalsekretær.
