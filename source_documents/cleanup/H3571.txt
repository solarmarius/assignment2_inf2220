
15.10.99
Ågot Valle, barne- og familiepolitisk talskvinne i SV:
Sosialistisk Venstrepartis Pressetjeneste
Synliggjør handlingsplanen mot tvangsekteskap i budsjettet
SVs Ågot Valle, nestleder i barne- og familiekomiteen, har i dag sendt inn spørsmål til barne- og familieminister Valgerd Svarstad Haugland om tvangsekteskap gjennom komiteen.
SV ønsker at departementet synliggjør hvordan departementets handlingsplan mot tvangsekteskap er fulgt opp i Statsbudsjettet.
Spørsmålene er formulert som følger:
"Regjeringa har lagt fram en handlingsplan mot tvangsekteskap. Komiteen ber om at departementet synliggjør hvordan handlingsplanen er fulgt opp i budsjettet. Komiteen ber om en konkret oversikt over hvordan de enkelte tiltakene kan iverksettes med bakgrunn i det foreslåtte Statsbudsjettet".
