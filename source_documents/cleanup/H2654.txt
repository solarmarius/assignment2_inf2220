
Tirsdag 31. mai 1994
Finanspolitisk talsmann Odd Holten (KrF)
LIK PRIS FOR LIK VARE OVER HELE LANDET
-Det er bekymringsfullt dersom den innarbeidede praksisen fra varelevrandørene med å levere til lik pris blir brutt, og avhengigheten av få og store butikkjeder vokser. Lik pris for lik vare er en forutsetning for at nærbutikker i utkant-Norge skal overleve. Det sier Kristelig Folkepartis finanspolitiske talsmann Odd Holten i forbindelse med at Stortinget tirsdag behandlet et forslag fra Senterpartiet om å etablere en solidarisk fraktutjevningsordning for dagligvarer.
-Det er enighet blant flertallet i finanskomiteen om at det vil være svært uheldig dersom flere av levrandørene til dagligvarehandelen går bort fra den frivillige ordningen med fraktutjevning som finnes idag. Det er nødvendig å sikre seg mot at geografisk avstand skaper ulike konkurranseforhold. Som det ser ut nå, kan det være behov for at det offentlige bidrar til å forhindre negative utslag for forbrukerne i dsitriktene, sier Odd Holten.
Holten sier at det etter hans mening bør være levrandøren som bærer kostnadene med en slik solidarisk fraktutjevningsordning.
-Foreløbig er det bare De-No-Fa som har signalisert at de vil legge en slik merkostnad over på forbrukerne, men dette er de blitt advart mot av varekjeder som sier at de i så fall vil droppe deres varer, sier Odd Holten, som mener regjeringer bør bruke sine kontrollvirkemidler fortløpende for å unngå at utkantene blir skadelidende.
