
15.5.02
RØD VALGALLIANSE
Full støtte til Vardø!
- Den politiske vardetenningen til formannskapet i Vardø, bør utløse et skred av støtte. Her må det opp en bred støttebevegelse. Det sier Finn Olav Rolijordet, partisekretær i Rød Valgallianse, i en kommentar til at polikerne i Vardø vil legge ned sine verv i protest mot den statlige distriktspolitikken.
- Nedleggingen av offentlige arbeidsplasser i distriktene er ikke over. Sentraliseringen og nedbyggingen av tjenestetilbudet i kommunesektoren vil fortsette og det må også kampen mot denne utviklingen. Stortingsflertallet fører for en utarming av kommunesektoren gjennom en faktisk nedbygging av offentlig sektor og dette rammer over alt, men spesielt hardt i små distriktskommuner. Det er allikevel nødvendig å påpeke at utarminga av kommunene rammer like hardt enten det er tjenestetilbudet i fattige bydeler i Oslo, presskommuner i Akershus eller kystkommunene i Finnmark.
- Denne utviklinga må møtes med politisk kamp og de som er rammet av den må stå sammen. Nå bør alle gi sin støtte til Vardø-opprøret og deretter bør man snakke sammen på tvers for å utvikle nye strategier i kampen mot nedbyggingen av kommunene, avslutter partisekretæren.
