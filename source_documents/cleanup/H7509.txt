
Trysil Høyre
PROGRAM 2003 - 2007
Høyre vil føre en konservativ fremskrittspolitikk, bygget på det kristne kulturgrunnlag, rettsstaten og folkestyret, for å fremme personlig frihet og sosialt ansvar, medbestemmelse og eiendomsrett, og et forpliktende nasjonalt og internasjonalt samarbeid.
Høyres formålsparagraf
Trysil Høyre vil
fortsatt arbeide for en brukervennlig og moderne kommune
at eiendomsskatten reduseres og på sikt fjernes helt
åpne for fritt skolevalg innenfor kommunen
at grunnskolen styrkes med psykososial kompetanse
prioritere vedlikehold og fornyelse av skolebygningene
tilrettelegge for funksjonshemmede slik at de kan fungere på en best mulig måte
prioritere tiltak rettet mot barn og unge
at kommunen skal ha en "tiltakspakke" for å møte eventuelle investorer, gründere og etablerere med fokus på hva vi kan tilby i Trysil og vise hvilke fortrinn vi har
arbeide for at Trysil Kommuneskoger KF skal videreutvikle mangfoldet på sine utmarksprodukter for derved å kunne øke inntektsmulighetene
at Trysil skal være en miljø- og foregangskommune i bruk av fjernvarme­ og bioenergi
vil arbeide for at sentrumsplanen realiseres og at det tilrettelegges for boligbygging
·
Mer igjen for pengene
Kommunen er til for innbyggerne. Trysil Høyre vil sikre at kommunens innbyggere får best mulig tilbud. Innenfor rammene av kommuneøkonomien er det viktig med en klar prioritering av oppgavene. Trysil Høyre vil fortsatt arbeide for en brukervennlig og moderne kommune. Endringsviljen i kommunen må oppmuntres.
Trysil Høyre vil at kommunen konsentrerer seg om sine hovedoppgaver - å være tilrettelegger for innbyggerne. Kommunen må først og fremst sikre et tilfredsstillende nivå på kommunens primæroppgaver; skole, helse og eldre.
Det må gjennomføres jevnlige brukerundersøkelser for å sikre at kvaliteten er god nok og legge grunnlag for å gi et bedre tilbud der det er nødvendig.
Trysil Høyre vil gjennom god, langsiktig økonomisk planlegging sikre kommunens handlefrihet.
Trysil Høyre vil at eiendomsskatten skal reduseres. På sikt er det et mål at denne fjernes helt.
Trysil Høyre vil realisere kommunal eiendom; gjerne i samarbeid med private investorer som kjøper kommunal eiendom og leier ut igjen til kommunen.
Det må gjennomføres en systematisk gjennomgang av hele kommunens virksomhet med sikte på effektivisering og konkurranseutsetting der dette er formålstjenlig. Målet er å sikre best mulig kvalitet til lavest mulig pris.
Det gode interkommunale samarbeidet må videreutvikles for å sikre kompetanse og gi gode tjenester.
En fremtidsrettet skole
Trysil Høyre vil at alle elever skal gis muligheter til å utvikle egne evner og anlegg gjennom stimulerende læringsmiljøer. Vi vil jobbe for at elevene får en trygg skoledag der alle føler tilhørighet.
Trysil Høyre vil la elevene få si hva de mener om skolen gjennom undersøkelser om elevtilfredshet. Resultatene av undersøkelsene må offentliggjøres på skolenivå. Trysil Høyre vil systematisk følge opp resultatene fra det nasjonale systemet for kvalitetsvurdering i skolen.
Skoletrøtte elever på ungdomstrinnet bør ha muligheten til et mer fleksibelt skoletilbud.
Høyre vil åpne for fritt skolevalg innenfor kommunen, men slik at elevene har førsterett til å gå på den nærmeste skolen. Merutgifter til skyss må dekkes av de foresatte.
Det må legges en forpliktende plan for kompetanseutvikling blant skolens personale, både for lærere og skoleledere. Arbeidsgiver bør utnytte kompetansen på best mulig måte. Trysil Høyre vil at grunnskolen styrkes med psykososial kompetanse.
Skolelederne har en helt sentral rolle i skolehverdagen. Trysil Høyre forutsetter at arbeidsgiver støtter skolelederne slik at de er i stand til å utnytte handlefriheten.
Skolene bør ha god kontakt med det lokale næringslivet og bruke dette aktivt i undervisningen.
Kommunen må sikre en tilfredsstillende standard på alle skolene, og det må lages en plan for kontinuerlig vedlikehold og fornyelse av skolebygningene i årene fremover.
Trysil Høyre ønsker å opprettholde og videreutvikle det fleksible barnehagetilbudet.
Helse
Trysil Høyre vil bidra til at helse- og omsorgstjenestene blir rustet til å gi de tjenester som innbyggerne med rimelighet kan forvente. I løpet av de to første årene skal behandlingsgarantien evalueres grundig.
Trysil Høyre vil se til at kommunen spiller på lag med frivillige organisasjoner for å få til et tilbud som er mest mulig i samsvar med brukernes ønsker og behov. Frivillighetssentralen er et godt eksempel på en virksomhet som bidrar til dette.
Psykiske lidelser er et økende helseproblem i samfunnet. Vi vil arbeide for at tilbudet til mennesker med psykiske lidelser styrkes.
Trysil Høyre vil tilrettelegge for funksjonshemmede slik at de kan fungere på en best mulig måte. Kommunen skal aktivt oppmuntre til brukermedvirkning.
Næringsliv
Trysil skal være en ja-kommune som oppmuntrer næringslivet til entreprenørskap og nyetablering. Dette fordrer gode rammebetingelser, forutsigbarhet og langsiktighet i den kommunale planleggingen. Trysil Høyre vil redusere og på sikt fjerne eiendomsskatten for verk og bruk.
Kommunens næringsavdeling skal være en aktiv medspiller ved næringsutvikling. Det bør utarbeides en "tiltakspakke" for å møte eventuelle investorer, gründere og etablerere med fokus på hva vi kan tilby i Trysil og vise hvilke fortrinn vi har.
Trysil kommune skal gjennom Trysil Industrihus legge til rette områder og tomter for industri- og næringsutvikling. Trysil Høyre mener at Trysil kommune ikke selv aktivt skal kjøpe opp eiendom.
Trysil Høyre vil legge til rette for markedsmessig utvidelse og konkurranse i det lokale næringslivet slik at flere og bedre produkter kan tilbys fastboende og turister.
Trysil Høyre ønsker at kommunen skal oppmuntre næringslivet til å videreutvikle allerede gode reiselivsprodukter, samt utnytte markedet for å selge lokale produkter.
Trysil Høyre vil arbeide for at Trysil Kommuneskoger KF skal videreutvikle mangfoldet på sine utmarksprodukter for derved å kunne øke inntektsmulighetene. Fellingsavgiften fra elgjakt må i hovedsak forvaltes av elgregionene.
Trysil Høyre mener at støtte til oppkjøp av mjølkekvoter og aktiv oppfølging av landbruksplanen er viktig for landbruksnæringen.
Nærmiljø
Trysil Høyre vil prioritere tiltak rettet mot barn og unge. Vi mener at kommunens kultur- og idrettsliv er en forutsetning for et skapende samfunn. Ikke minst idretten bidrar til god helse og holder særlig ungdom borte fra kriminalitet og rusmisbruk. Kommunen må derfor oppmuntre til denne virksomheten og støtte opp om et mangfoldig tilbud til alle ungdomsgrupper.
Vi ønsker at kommunen skal være koordinator og støttespiller for det mangfoldige kulturlivet i Trysil.
Trysil Høyre vil arbeide for at sentrumsplanen realiseres og at grendesentrene styrkes. Innbygda sentrum er kommunens fremste møteplass for folkeliv, handel og næring. Utfordringen blir å finne en fornuftig avveining mellom ulike hensyn - hvor en både bevarer sentrums kulturhistoriske profil og oppmuntrer til ny utvikling.
Trysil Høyre ønsker at kommunen tilrettelegger for boligbygging i samarbeid med private utbyggere.
Trysil skal være en miljø- og foregangskommune i bruk av fjernvarme­ og bioenergi. Dette gjelder også ved utbygginger i Trysilfjellet.
{{Kandidater}}
Jorunn Graff Bjørnersen, Rømoen, 57 år.
Daglig leder av asylmottaket på Drevsjø. Medlem av kommunestyret og Drifts- og forvaltningsutvalget. Hun har også erfaring fra kommunestyret, teknisk utvalg og energiutvalget i Hol kommune.
Rune Farestveit Olsen, Innbygda, 34 år.
Lærer ved Trysil videregående skole. Særlig interessert i skole- og utdanningspolitikk, internasjonal politikk og idrett.
Connie Bjørseth, Østby, 39 år.
IKT-leder i Trysil kommune. Vararepresentant i kommunestyret. Hun er ofte engasjert i styrer i ulike brukergrupper og lag/foreninger.
Håkan Stengrundet, Innbygda, 31 år.
Driver Vestsiden Matsenter og Parken Spiseri og Catering. Interessert i det som fører seg i Trysil. Stor interesse for fotball.
Anne Marie Rundfloen, Plassen, 54 år.
Flyktningekoordinator i kommunen. Interessert i husflid, ski, barn og ungdom, eldreomsorg og flyktiningearbeid.
Stephan André Ortiz Camino Berg, Grøndalen,19 år
Student. Interessert i golf, dykking og reiser.
Mary Oddveig Skaaret
Per Bjørlo
Trine Olvik
Morten Olesen Lutnæs
Dorthe Oleanne Pentzen
Per Egil Nilsson
Grethe Aas
Frank Østbu
