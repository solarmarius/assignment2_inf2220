
11. oktober 2001
Fra stortingsrepresentant John I. Alvheim (FrP)
NORGE MÅ VEDTA PATENTDIREKTIVET!
- I dagens Aftenposten pekes det på at Nederland har innvendinger mot direktivet som pålegger EØS-landene å harmonisere sine lover om "patent på liv". EU-domstolen Avviser alle disse innvendingene. Den tidligere Bondevik-regjeringen valgte å støtte Nederlands innvendinger. Nå må Norge ta en avgjørelse og vedta patentdirektivet uten videre forsinkelser!
- Nå må Stortinget fatte en avgjørelse i denne saken, sier FrPs helse- og sosialpolitiske talsmann John I. Alvheim. - Vi godtar ikke at en ny regjering trenerer denne saken ytterligere og jeg forventer at patentdirektivet blir vedtatt i nærmeste fremtid, sier Alvheim.
- Det vil være helt uholdbart om alle våre naboland og de land vi ellers samarbeider med i Europa skal ha andre regler på dette området enn Norge. Patentdirektivet vil være til beste for menneskene og bidra til en utvikling som gir oss bedre muligheter til å kurere sykdommer og forske frem bedre velferd og livskvalitet for mange av oss, avslutter Alvheim som håper at denne saken nå blir bragt til avslutning.
