
22/8-01
RV VIL HA FOLKEAVSTEMNING OM MONARKIET - og ber SV-Kristin droppe bryllupsmiddagen
- Monarkiet må avvikles. Kronprinsen har ved flere anledninger vist seg som en reflektert og samfunnsorientert mann. Han skjønner at kongehuset må ha legitimitet i folket. Derfor vil det være riktig av kronprins Haakon Magnus å gjøre som sin oldefar be om folkeavstemning om kongedømmet før han bestiger tronen. Det mener RV-leder Aslak Sira Myhre.
- Bryllupsmiddagen er for monarkister, ikke republikanere. Det mener Torstein Dahle, RV sin 1.kandidat i Hordaland. Han utfordrer SV-leder Kristin Halvorsen til å droppe bryllupsmiddagen og heller auksjonere bort gallakjolen til et godt formål.
Sammen går de to sentrale RV-politikerne inn for republikk. RV er det eneste partiet som konsekvent går inn for republikk.
