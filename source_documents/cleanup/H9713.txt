
7.11.2005
Senterpartiet
- Nødvergeparagrafen i viltloven må endres
- Regjeringen må snarest fremme forslag om endring av nødvergeparagrafen i viltloven, sier stortingsrepresentant og medlem av energi- og miljøkomiteen Ola Borten Moe, etter dommen i saken mot Tore Leirfald og Peder Lundemo.
4. november ble Leirfald og Lundemo dømt av Frostating lagmannsrett til henholdsvis 60 og 45 dagers betinget fengsel for fellingen av Arvaslibinna i 2003 - trass i at de er blitt frikjent to ganger tidligere. - Dommen viser behovet for en tydeliggjøring av dyreeiers rett til å beskytte husdyr mot angrep, sier Moe.
I Soria Moria-erklæringen er det nedfelt at "Nødvergeparagraften i viltloven skal presiseres for å klargjøre dyreeierens rett til å beskytte husdyr og hunder mot angrep." - Dette må nå følges opp gjennom et forslag fra regjeringens side, avslutter Moe.
