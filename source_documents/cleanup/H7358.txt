
Valgprogram for Oslo Byaksjon - Kommunestyrevalget 2003
Oslo Byaksjon bygger på tre grunnleggende verdier: toleranse, mangfold og fellesskapsløsninger.
Oslo Byaksjon har byen som mål og middel. Byen må ta politikken tilbake. En politikk for byen avviser de kunstige motsetningene mellomindivid og fellesskap. En livskraftig by har ensterk felles identitet og vilje til fellesskap, samtidig som byen framelsker individualisert livsførsel. En politikk for byen - urbanismen -er både radikal og liberal.
Byen er ikke et problem som må løses. I byen skapes muligheter, og nye samfunnsformasjoner oppstår. Et samfunn uten en sterk bypolitikk fraskriver seg mulighet til endring. Byens mangfold av livsformer og kryssende interesser forutsetter to egenskaper for styring: pragmatisme og gjennomføringskraft. Byens kryssende særinteresser velter enhver politikkutøvelse. Faren er stor for at politikerne henfaller til populisme og andre ydmykende værhaneøvelser. Uten sterk politisk maktoppløses det som er felles, og byen som et sosialt fellesskap forvitrer.
Oslo Byaksjon setter to egenskaperhøyt: pragmatisme og gjennomføringskraft.
Oslos særpreg knyttes til fjorden og skogensom omkranser byen. Disse naturlige forutsetningene gjør Oslo til en kompakt by. Særpreget finnes i fellesskapet. Oslo kjennetegnes av to fenomener: Liten segregering i bykjernen og fraværet av en herskende kultur. Både de fattigste og de rikeste bor i indre by. Det historiske fraværet av en sterk kongemakt og byborgerskap gjør at Oslo både på godt og vondt er subkulturenes by, med et sterkt kulturelt og etnisk mangfold.
Oslo må videreutvikle sitt særpreg som en teknologisk drivende og frisinnet kulturby.
Oslo kan aldri bli en etterligning av enpompøs europeisk hovedstad. Den kan heller aldri bli en amerikansk skyskraperby. Samtidig er Oslos innbyggere blant Europas yngste og høyest utdannede. Dette åpner for et samspill mellom kulturelt avanserte tilbud og nyskaping for små og mellomstore bedrifter i lommer av bykjernen.
BARE MARKA SETTER GRENSER
OSLO I VERDEN - VERDEN I OSLO
Byen er den viktigste økonomiske, politiske og sosiale aktøren. Nasjonalstaten klemmes mellom det lokale og det globale. Oslo Byaksjon er i motsetning til andre partier, et byparti som slåss for Oslos interesser overfor staten. Norge er ett av de mest sentraliserte landene i verden. Den lokale sjølråderetten synes sterk, men det byfiendtlige Stortinget har ingen forståelse for Oslos spesielle utfordringer. Oslo Byaksjon skal sørge for at større deler av verdiskapingen forblir i Oslo. Det er viktig å få en felles organisering av Osloregionen.
Nasjonalstatene skal ikke lenger ha monopol på kontakt med resten av verden. I dag er den økonomiske globaliseringen drevet av de sterke statene i tospann med de største konsernene. En økonomisk og kulturell globalisering nedenfra, drevet av utallige kommuner og byer vil være langt mer human og utjevne de økende forskjellene i verden. Byene har andreinteresser enn statene. Byer tjener ikke påkriger. Byens våpen er kultur og næringsutvikling.
DEN TETTE BYEN
Oslo må tilrettelegge for å ta imot en større andel av tilflyttingen til Osloregionen. Oslo har plass til befolkningsøkningen. Undersøkelser viser at vi kan bygge 100 000 nye boliger uten å røre markagrensa. Transportnettet finnes. Oslos problem er at byen har enliten befolkning over et stort område. Oslo trenger flere innbyggere. Dette styrker bymiljøet. Oslo vil bli enda bedre. Grunnlaget forkollektivtransporten øker. Kulturtilbud og uteliv styrkes. Oslo blir et bedre sentrum forregionen og en mer interessant hovedstad forlandet.
Den tette byen har fordeler. Den er bærekraftig fordi den reduserer transport behovet og skaper større samhandling og flere møteplasser. Terskelen for innføring av nye produkter og tjenester blir lavere når befolkningstettheten øker. Til sammen skaper den tette byen et trøkk som er en forutsetning for en levende 24-timers by.
BYBARN
Barn har godt av å vokse opp i by. Byen er variasjon i praksis, nære og fjerne sosiale relasjoner, side om side, suksess og fallitt, kulturelle overlappinger og motsetninger som gjør byen til en sammenpresset virkelighet pågodt og vondt.
Det er en målsetting for Oslo Byaksjon at flere barn vokser opp i byen, barn så vel som tenåringer. Det er et spørsmål om innstilling, ikke om enda flere normer og kriterier for hva barn har godt av. Vannspeilet i Middelalderparken er et levende bevis for at tett by, vann, biler, festivaler, barn og voksne lever side omside, stikk i strid med alle forventninger.
Barn i by er en utfordring for de voksne. Fontener er fantastiske badeanlegg, encontainerhavn er spennende og fargerikt, mens trange smug, torg og plasser gir mulighet for ulike opplevelser. Byen er enscene der skjønnheten og udyret settes opp hver dag, barn ser det, barn har godt av å se det - og barn forstår det.
G-PUNKT GRORUDDALEN
Groruddalen er det området i Oslo som har lavest tetthet. Samtidig har dalen god infrastruktur. Drabantbyene er bærekraftige byutvidelser. Kollektivandelen er høy. Miljøet i bydelene er godt.
Men Groruddalen blir forsømt, og foraktes som en bakgård av den kulturelle og økonomiske eliten. Dalen fostrer forfattere, idrettsfolk og rockeband, men mangler undervisning på høyskolenivå, kulturinstitusjoner, kino, byparker og badeland.
Groruddalen trenger nye satsninger som tilfører dalen ny oppmerksomhet og gir Oslo nye opplevelser.
Dalbunnen er grønn, men utilgjengelig. Gi dalen en byinnsjø med rekreasjonsmuligheter året rundt. Boligutbygging i stor skala som gir Groruddalen et fullverdig kollektivsystem, et nytt sentrum, og institusjoner dalen i dag mangler. Vi vil arbeide for at det tas seriøse initiativ til utvikling i denne retningen, til glede for Groruddalens 125 000 innbyggere og heleresten av byen.
KULTUR ER NÆRING FOR BYEN
Fram til nå har kultur vært en salderingspost. Oslo Byaksjon legger kultur-, by- og næringsutvikling til grunn for all politikkutøvelse. Et yrende kunst- og kulturliv er en forutsetning for nyskaping.
De høye norske lønnskostnadene gjør Oslo avhengig av et nyskapende næringsliv som heletiden ser etter ideer som kan skape nye kommersielle produkter og tjenester. I Oslo er risikovillig kapital mangelvare. Kommunens oppgave er å stille kapital, lokaler og kompetansenettverk til rådighet. Nye arbeidsplasser skapes ikke av lavere skatter og gratis parkeringsplasser alene.
OSLO UTEN RUTETABELLER
Oslo Byaksjon tror på politisk styring. Byen skal være tett, mangfoldig og ose av liv. Dette forutsetter kollektive løsninger. Vi tror det er mulig å forme byrommet på en annen måte enn i dag. Vi vil skape et samlet transportsystem for Oslo som gjør det å reise kollektivt til et naturlig førstevalg. Kollektivtilbudet må bli så pålitelig og effektivt at oslofolk ikke behøver rutetabeller. Det skal alltid gå en buss, en trikk eller en T-bane. Du skal ikke stå i kø eller lete etter parkeringsplass de få gangene du faktisk har behov for å ta med bilen.
OPPRETT ET KULTUR- OG NÆRINGSFOND!
Oslo trenger et eget kulturfond for å realisere en ambisiøs kulturpolitikk. Et slikt fond må ha som formål å støtte institusjoner, organisasjoner og prosjekter som bidrar til nyskaping, utvikling og kompetansebygging avkulturmiljøer i Oslo. Det er naturlig å knytte fondet opp mot søknaden om at Oslo skal bli europeisk kulturhovedstad i 2011.
JA TIL EN LEVENDE 24 TIMERS BY!
Skjenkeblekkspruten har lagt seg tungt over Oslo. Ute steder som holdt åpent til 03.00, stenger nå to timer tidligere. Dette er i strid med intensjonene om en levende 24-timers by. La utestedene selv bestemme når de vil stenge. Oslo Byaksjon mener at utelivet er en nødvendig del av envital kulturpolitikk.
50,- TIL KOLLEKTIVTRANSPORT!
Oslo Byaksjon ønsker en tidsdifferensiering av bompengesatsene, med en pris opp mot 50 kroner i de mest trafikktette periodene. Overskuddet fra bompengeringen skal finansiere kollektivtilbudet i hele Osloregionen. Utfordringene står i kø. Oslo Byaksjon krever utbedring av ledningsnettet, skinnegangen og økt framkommelighet.
REGULER TIL BLANDET FORMÅL!
La næringseiendom bli bolig. Oslo Byaksjon godtar ikke premissene for byliv som ligger der i dag. Det er på tide at man også i Oslo oppdager fordelen med å regulere til blandet formål. Står et industribygg tomt, la folk flytte inn! Dukker det opp et marked for kaffebar eller matbutikk, la dem komme!
IKKE MOBB HAVNA VÅR!
Et politisk flertall vil fjerne alle spor etter containerhavn i Oslo fra 2011. Det er satt opp en kunstig konflikt mellom fjordby og havneby. Oslo Byaksjon sier ja takk til begge deler. Oslo er en av verdens viktigste maritime regioner, men vil ikke være seg bekjent dette vertskapet. Oslo Byaksjon tror det er mulig å ha to tanker i hodet samtidig; både å utvikle havnevirksomheten, samt frigjøre havneområder til byutviklingsformål.
FLYTT USAS AMBASSADE UT AV SENTRUM!
Bystyret har vedtatt å bygge en tre meter høy sikkerhetsmur med en sikkerhetssone på 16 meter rundt den amerikanske ambassaden. Faren er stor for at den blir permanent. Hvis muren bygges vil naboene rammes. USA er i ferd med å omgjøre dette området til en kreftcelle midt i Oslos sentrum selv om byrommet i Oslo tilhører Oslos innbyggere. Oslo Byaksjoner en garantist for at den amerikanske ambassaden river muren eller flytter. Oslos borgere skal bestemme hvordan byen skal se ut.
