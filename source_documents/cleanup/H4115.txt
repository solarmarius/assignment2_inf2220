
mandag 17. juni 1996 13:29:07
fra Venstres landsstyre søndag 16.juni
Menneskerettigheter øverst på dagsorden
Landsstyret i Venstre krever at regjeringen setter menneskerettigheter øverst på dagsorden under det kinesiske statsbesøket i Norge 27-29. juni. Det er moralsk forkastelig å sette handelsinteresser foran respekt for menneskerettighetene.
Når Kinas president Jiang Zemin kommer på statsbesøk må den norsk regjering ta fatt i de kinesiske myndighetenes totale neglisjering av grunnleggende menneskerettigheter, gjerne i form av å ta opp enkeltskjebner.
Kinas arroganse overfor andre lands myndigheter når disse tar opp kinesiske menneskerettighetsbrudd, må ikke være til hinder for klar og utvetydig tale fra den norske regjering under statsbesøket.
