
18. august 2003
Arbeiderpartiet
Ber SV besinne seg
- Foreldre må få trygghet for hva barna lærer i skolen og hva slags krav som stilles til dem, mener Karita Bekkemellem Orheim, skolepolitisk talskvinne for Ap. Hun er redd for at SVs helt nye kurs i skolepolitikken vil føre til at det ikke lenger stilles klare krav og mål for barna. - Det er merkelig å se et parti som vi har vært på lag med i skolepolitikken bli et haleheng til Clemetskolen.
Hun håper at SV besinner seg og fortsatt spiller på lag med Arbeiderpartiet for å videreutvikle fellesskolen.
- Vi har kommet med gode forslag til hvordan den norske skolen kan bli i framtida, men vi klarer ikke dette uten hjelp av de kreftene som mener at skolen skal være god for alle barn, og at dette forutsetter en fellesskole, sier Bekkemellem Orheim. - Det er synd at SV ikke konsentrerer seg om å kjempe for fellesskolen, mener hun, og støtter dermed kritikken av SVs helt nye skolelinje som er kommet fra Utdanningsforbundet, lærere og elver.
