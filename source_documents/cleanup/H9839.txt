
Stortinget, 18.januar 2006
Venstres stortingsgruppe, v/ Trine Skei Grande i familie- og kulurkomiteen
- Barnehager skal ikke være barnehjem
Venstre reagerer sterkt på Djupedals forslag om døgnåpne barnehager for å hjelpe foreldrene ut av tidsklemma. Barnehager skal være et pedagogisk tilbud for barna, og ikke en bekvemmligetsordning for foreldrene.
Barnehager skal ikke være barnehjem. Dette er et tiltak for foreldrene og ikke barna , sier Venstres Skei Grande.
- Det er der du sover som er hjemmet ditt, sier familiepolitisk talskvinne i Venstre og medlem i familie- og kulturkomiteen Trine Skei Grande.
- Er det statens oppgave å legge til rette for at arbeidsgiverne kan kreve mer tid på jobben fra småbarnsforeldre? Venstre vil ha større fleksibiltet i arbeidslivet slik at småbarnsforeldre skal kunne arbeide og samtidig ivareta sin omsorgsfunksjon, sier Grande
Forslaget om døgnåpne barnehager handler om synet på hvem som har ansvar for barnas oppdragelse, Staten eller foreldrene?
- Når Statsministeren har brukt så mye tid og energi på å bortforklare Djupedals utspill om hvem som har ansvar for barnas oppdragelse, viser dette forslaget at Djupedal mente det han sa om at Staten har ansvaret, sier Skei Grande.
