
Stortinget, 5. oktober 2000
FREMSKRITTSPARTIETS
STORTINGSGRUPPE
fra Per Sandberg, Stortingsrepresentant og Fremskrittspartiets familiepolitiske talsmann.
Satsningen på barnefamiliene
i regjeringens budsjett ?
Barne- og familieminister Karita Bekkemellem Orheim mener å ha lagt frem et budsjett med viktige kursvalg. Arbeiderpartiet gjør nå viktige veivalg i familiepolitikken sier familieministeren videre i en pressemelding. - Viktig for hvem, spør Sandberg ? - For Arbeiderpartiet eller barnefamiliene? Og, hva er nytt ?
- Arbeiderpartiet viderefører jo bare sine gamle tanker og ideologier. Nemlig målet om obligatorisk barnehage og all barneoppdragelse i offentlig regi. At regjering øker fokuset på barn under 3 år, ser Sandberg som et utspill for å konkurrere med kontantstøtten. Indirekte et angrep på familiens valgfrihet. Sandberg vil i denne sammenhengen gjøre oppmerksom på at partiene bak kontantstøtten har en forpliktende avtale som slår fast at kontantstøttens størrelse skal harmonisere med satsene for statstilskuddet til barnehagene.
