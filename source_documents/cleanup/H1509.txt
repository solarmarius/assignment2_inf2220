
Stortinget, 11. mai, 2000
FREMSKRITTSPARTIETS
STORTINGSGRUPPE
fra stortingsrepresentant Ulf Erik Knudsen (FrP), medlem av Kirke-, utdanning- og forskningskomiteen
Statsråd Giske Afrikas redning?
- Det er interessant at utdanningsminister Giske prioriterer en ukes tur til Zambia fremfor å sette seg inn i og forbedre forholdene rundt opplæringen i Norge. Men det er kanskje betegnende at en må reise til et fattig land i Afrika for at norsk sosialistisk statsskole skal fremstå som fremtidsrettet, påpeker stortingsrepresentant Ulf Erik Knudsen (FrP).
I utgangspunktet burde Statsråden brukt sin tid til å forbedre undervisningen i Norge, slik at vi ikke taper i den internasjonale konkurransen om kunnskap og fremtidsrettet næringsliv, sier Ulf Erik Knudsen.
- Det er intet i statsrådens lange reise som vitner om at dette er til fordel for norsk skole. Men en skal naturligvis ikke se bort ifra at Arbeiderpartiets regjering ser sitt skolesystem uten mulighet for valgmuligheter for den enkelte til å passe for underutviklede land, sier Knudsen.
- Fremskrittspartiet ville anbefale statsråd Giske å arbeide med behovet for omstilling og kvalitetsutvikling i den norske skolen, fremfor å drive misjon i Afrika for ikke helt vellykkede statsskoler uten nevneverdig brukermedvirkning eller valgfrihet, avslutter Knudsen.
