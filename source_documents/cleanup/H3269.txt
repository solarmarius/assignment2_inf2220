
Tirsdag, 9. mai 2000
Fra stortingsrepresentant Kjell Magne Bondevik
Bondevik i åpning av likestillingskonferanse på Stortinget:
- Menn bør velge kontantstøtte
- Menn bør også velge kontantstøtte. Kontantstøtten skal bidra til mer tid til barna, rettferdighet og fleksibilitet i valg av omsorgsform. Dette sa parlamentarisk leder for Kristelg Folkeparti Kjell Magne Bondevik, ved åpningen av en likestillingskonferanse på Stortinget i dag.
Kjell Magne Bondevik vil ha menn mer på banen. - Det er viktig at også menn deltar i debatten og bidrar med viktige premisser. Reell likestilling er avhengig av at begge parter tar ansvar for utviklingen, sa han.
Videre la vår forrige statsminister vekt på at menn og kvinners levevilkår er forskjellige.- I ledende stillinger i arbeidslivet er det flest menn, og det er flest kvinner med hovedansvaret for barna i familiene. Det er derfor viktig at vi legger opp til samfunnsordninger som gjør det lettere å kombinere arbeidsliv og familieliv. Sentrumsregjeringen tok flere viktige grep på dette området, slik som selvstendig opptjeningsrett til fødsels- og adopsjonspenger for fedre og radikale endringer i likestillingsloven, sa Kjell Magne Bondevik.
