
3.3.2006
Venstres stortingsgruppe v/ Odd Einar Dørum i stortingets utdanningskomite (V)
- Regjeringens giljotine i friskolepolitikken rammer blindt
-Venstre beklager at regjeringen opprettholder sin beslutninge om å nekte de ca 40 skolene som allerede er godkjente oppstart med økonomisk støtte i den midlertidig friskoleloven som passerte statsråd idag , sier Odd Einar Dørum, utdanningspolitisk talsmann i Venstre.
- Jeg registrerer også at unntaksbestemmelsene i lovforslaget fortsatt er uklare, sier Dørum
- Forslaget som nå foreligger rammer bredere enn det regjeringen tidligere har sagt den vil. Venstre er særlig bekymret for kunst-og kulturskoler som på forskjellige måter ser ut til å bli rammet hardt av den midlertidige loven. Det har vel aldri vært regjeringens intensjon å ramme disse, spør Dørum.
- Spesielt vil Venstre forsøke å få en avklaring for kunst og kulturskolene som rammes av forslaget. Ut fra regjeringens egen erklærte politikk vil det være meningsløst hvis disse skolene rammes av regjeringens behov for en giljotine i friskolepolitikken.
- Man må forvente at det skal være en sammenheng mellom det regjeringen sier og det den faktisk gjør, sier Venstres Dørum.
