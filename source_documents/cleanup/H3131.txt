
Lørdag 6. februar
Dagfinn Høybråten på fylkesårsmøte i Vestfold KrF:
Regjeringen styrker hjelp til døende allerede i 1999
-Måten vi behandler uhelbredelig syke og døende mennesker på, er en viktig test på verdiene i vårt helsevesen, sa helseminister Dagfinn Høybråten på Vestfold KrF`s fylkesårsmøte i Tønsberg 6 febr. 1999.
-Livshjelputvalget har nå lagt fram sitt forslag til plan for hvordan behandling, pleie- og omsorgstilbudet til denne pasientgruppen kan bedres. Regjeringen oppnevnte utvalget som et motstøt mot de krefter som vil åpene for at helsevesenet skal gi dødshjelp. Rop om dødshjelp må møtes med god livshjelp, understreket Høybråten.
På noen områder har regjeringen alt fulgt opp livshjeplsutvalgets forslag;
-I årets statsbudsjett starter oppbyggingen av kompetansesentra for lindrende behandling ved alle landets regionsykehus.
-Det er fra 1 jan. i år åpnet for at sykehusleger kan utløse refusjon når de gir lindrende behandling til mennesker som ønsker å dø hjemme.
Høybråten roste også Vestfoldpolitikerne som har vedtatt at fylkeskommunens kreftplan også skal inneholde tilbud om Hospice.
