
07.10.04
Sosialistisk Venstreparti
Invitasjon til landsstyremøte 8.-9. oktober
Sosialistisk Venstreparti avholder sitt Landsstyremøte 8.og 9. oktober, på SAS-Hotellet, Holbergs plass i Oslo.
Partileder Kristin Halvorsen holder sin innledning om den politiske situasjonen fredag 8. oktober klokken 13.15. Finanspolitisk talsmann, Øystein Djupedal, følger deretter.
Statsbudsjettet vil naturligvis være et sentralt tema for begge. Halvorsen vil dessuten berøre de sakene som vil stå sentralt, og de utfordringene vi vil møte, i "Den lange valgkampen" som er sparket i gang.
Pressen vil få anledning til å stille de to spørsmål etter innledningene.
Læring for alle
Landsstyre skal dessuten vedta et dokument som kommer til å ha stor betydning for SVs lange valgkamp, nemlig partiets skolepolitiske manifest "Læring for alle".
Innholdet i dette manifestet er ytterligere aktualisert gjennom regjeringens budsjettforslag. Dagens utvikling, med stadig flere elever per lærer, må snus. Sultefôringen av norsk skole gir ikke den nødvendige mulighet for å tilpasse undervisningen etter den enkelte elevs behov.
Et hovedpunkt i SVs skolepolitikk er at skolen må ha mer tid til hver elev. Det er en forutsetning for gi elevene en tilpasset opplæring og hindre at mange elever faller utenfor. For å få til det trengs det flere lærere i skolen. I løpet av årene Clemet har vært utdanningsminister har gruppestørrelsen i skolen økt med 6 prosent - det har blitt stadig flere elever per lærer.
Sak 31/04 kjøreplan landsstyret 08.-09. oktober
Til: Landsstyret
Fra: Sentralstyret
Forslag til vedtak
Fredag
13.00 Sak 31/04 Konstituering
13.15 Sak 32/04 Den politiske situasjonen og statsbudsjettet
v Kristin Halvorsen
14.30 pause
14.45 Sak 32/04 debatt
16.30 Sak 34/04 Skolepolitisk manifest for SV
18.00 Slutt
Lørdag
09.30 Sak: 37/04 Europeisk Venstreparti og Europapolitikken
10.30 Sak: 33/04 Situasjonen i Psykiatrien
12.30 Lunsj
13.30 Sak: 35/04 Valg 2005
14.30 Sak: 36/04 Landsstyrets form
15.30 Sak: 38/04 Eventuelt
16.00 Slutt
