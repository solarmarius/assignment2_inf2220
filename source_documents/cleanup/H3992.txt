
11.6.01
Magnhild Meltveit Kleppa,
Pressemelding fra
TALER MED TO TUNGER
Senterpartiets Magnhild Meltveit Kleppa beskyldte Regjeringen for å tale med to tunger i distriktspolitikken da Stortingsmelding nr. 34 om distrikts- og regionalpolitikken ble behandlet i Stortinget mandag.
Regjeringen sier den vil opprettholde hovedtrekkene i bosettingsmønstret og arbeide for likeverdige levekår, men de vil ikke bidra med de virkemidler som trengs.
Tvert i mot opplever mange distriktskommuner at de ikke får del i Arbeiderpartiets småsamfunnssatsing. I stedet reduseres kraftinntekter, kommuneøkonomien strammes inn og for mye av samferdselsinvesteringene skjer i det sentrale Østlandsområdet. Arbeiderpartiet tar kveletak på de mindre distriktskommunene, sa Magnhild Meltveit Kleppa.
