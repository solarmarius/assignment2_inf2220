
08.08.01
Stopp fiskejukset
- Vi vil sette en stopper for fiskejukset og foreslår derfor mer penger til Kystvakta, sier Kristin Halvorsen.
- Kystvakt er krumtappen i en mer miljøvennlig forvaltning av våre fiskeressurser. I tillegg må kvotene ikke overstige forskernes anbefalinger og vi må få en flåte som er bedre tilpasset naturlige svingninger i torskebestanden, avslutter hun.
På fredag vil Kristin Halvorsen og stortingskandidatene Geir-Ketil Hansen og Åsa Elvik åpne Nordland SVs valgkamp på Kystvakta på Sortland fredag 10. august klokka 12.00.
Vi vil reise med K.V. Tromsø gjennom Sortlandssundet og få demonstrert noe av utstyret ombord, blant anna oljelenser. I tillegg vil det bli en briefing om Kystvakta og hvilke utfordringer den står overfor.
Det er eget presserom både på Kystvaktbasen og om bord K. V. Tromsø.
Klokka 15.00 blir det torgmøte på Sortland der Kristin Halvorsen, Geir-Ketil Hansen og Åsa Elvik presenterer SVs hovedsaker ved stortingsvalget.
Valgkampåpninga er dessuten opptakten til Nordland SVs store distriktspolitiske konferanse som skal være på Kleiva landbruksskole 10.-12. august. Se mer om dette i egen melding.
