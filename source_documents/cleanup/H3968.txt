
8.2.2001
Morten Lund,
Pressemelding fra
Havbruksdebatten:
GODBIT-VIS UTFLAGGING AV KYSTEN MÅ STOPPES
Det vil være Norges-historiens største økonomiske tabbe dersom vi nå ikke får på plass et regelverk som hindrer utflagging av de beste oppdretts-mulighetene. Norge har blitt et rikt land for di vi ikke har oppført oss som banan-republikkene. Vi har sagt til beste for Norge når det gjelder olje-politikken, fiskeripolitikken, vasskraft-utnytting. Når vi nå skal starte en massiv satsing med mye offentlige midler for å utnytte havbruksmulighetene, må vi sikre oss at gevinstene i form av økonomi, kompetanse og arbeidsplasser sikres for landet og for de områdene der ressursene tas i bruk.
Senterpartiet mener det er krav til lokalt eierskap som best sikrer nasjonalt eierskap, og vil at alle nye konsesjoner skal deles ut med slikt krav.
Det er sterkt beklagelig at Norge ikke gjorde som England og nektet salget av Hydro Seafood til Nutreco. Det er uforståelig at fiskeriministeren ikke har kommet lenger for å hindre at tilsvarende skjer med de andre store selskaper. Det er mer enn underlig at SND´s direktør går ut med kritikk av de beskjedne forslag til eierbegrensninger i oppdrettsnæringen som har vært til høring. SND bør se verdien av spredt eierskap og lokal verdiskaping mer tydelig enn verdiskaping som skjer ved omsetning av naturressurser som skjer etter børsens regler. SND bør forholde seg til den næringspolitikk som Stortinget har vedtatt.
Senterpartiet vil at de første nye konsesjoner skal gis til de bittesmå selskapene med mindre enn tre konsesjoner, deretter til rekruttering og til skoler. Etter vår mening skal tildeling være vederlagsfri, mens det skal betales vederlag ved omsetning. Slikt vederlag samt evt. skatter/avgifter for arealbruken skal gå til mær-kommunen. Kravet om lokalt eierskap (over 50%) skal stilles ved nytildeling samt omsetting av disse konsesjonene. Vederlag skal kunne kreves ved omsetning/eierskifte også av eldre konsesjoner. -Beskatning av oppdrettsnæringen må begrenses slik at de veletablerte deler av næringene blir mest mulig uavhengig av å søke det offentlige om bidrag til utvikling, markedsføring m.v. En utvidet bruk av omsetnings- og forskningsavgifter sammen med låge skatter finamsiere fellestiltak på en målrettet og effktiv måte.
