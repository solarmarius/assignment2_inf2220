
Stortinget, 24. august 1999
fra Per Sandberg, Stortingsrepresentant Fremskrittspartiet
Jagland som barnehagenes talsmann.
Sandberg som er Fremskrittspartiets familiepolitiske talsmann reagerer med harnisk når lederen for Norges største parti Jagland fremstår på TV 2 som barnehagenes redningsmann. Når Jagland nå i valgkampen også presiserer at AP også ønsker at private barnehager skal få offentlig støtte, fremstår Jagland som direkte uvitende i gjeldende barnehagepolitikk. Jagland viser i debatten til et brev fra PBL som bekrefter at AP har den riktige barnehagepolitikken.
Hvis dette medfører riktighet finner Sandberg det merkelig at ikke AP har støttet Fremskrittspartiets forslag i budsjettet 1999 og i revidert som var utformet i samarbeide med PBL, hvor fremskrittspartiet foreslo øremerkede midler til private barnehager. Fremskrittspartiet har som det eneste partiet tatt de private barnehagene på alvor, her vil Sandberg vise til kontantstøtteavtalen, hvor Fremskrittspartiet fikk inn punkt 1 og 2 som faktisk forplikter regjeringen til å innføre tiltak for å likestille private og offentlige barnehager. Sandberg mistenker Jagland og AP for dekke over sine intensjoner i barnehagepolitikken som er alle barn inn i den offentlig styrte barnehagen er den eneste gode barnehagepolitikken.
Fremskrittspartiet ønsker et fritt og uavhengig barnehagetilbud på foreldre og barns premisser og ikke Jaglands, avslutter Sandberg.
