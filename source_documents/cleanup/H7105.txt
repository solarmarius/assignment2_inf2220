
21.05.2003
INVITASJON TIL SVs LANDSSTYREMØTE, 24-25. MAI
Sosialistisk Venstreparti avholder i helgen Landsstyremøte, i Oslo Kongressenter (Folkets Hus). Pressen inviteres til å overvære dette.
Kristin Halvorsen holder sin innledning til Landsstyret lørdag 24. mai, klokken 12.15-13.15. I den påfølgende lunsjen vil det bli anledning for pressen til å ta opp de spørsmål de måtte ønske med henne.
At vi nettopp i disse dager står oppe i innspurten av en hektisk stortingssesjon, hvor store saker som barnehagereformen, privatskoleloven og revidert statsbudsjett er til behandling, vil selvsagt sette sitt preg på lederens innledning om den politiske situasjonen.
Kristin Halvorsen vil dessuten se framover mot høstens valg, tegne et bilde av partiets politiske profil og gi møtet sin vurdering av SVs muligheter ved valget.
-------------------------------------
Kjøreplan for Landsstyremøtet 24.-25. mai 2003
Lørdag 24. mai
11-11.30 Åpning, presentasjon og konstituering
11.30-12.15 Landsstyrets arbeid
12.15-13.15 Den politiske situasjonen
v/ Kristin Halvorsen
13.15-14.15 Lunsj
14.15- 16.30 Debatt
16.30-16.45 Pause
16.45- 18 Forsvarspolitikk
18-18.30 Oversendte saker fra Landsmøtet
Søndag 25. mai
9-11.30 Næringspolitikk
11.30-12.30 Lunsj
12.30-14.30 Valgkamp, politisk og organisatorisk presentasjon.
14.30 Protokoller og vedtak
15.30 slutt
