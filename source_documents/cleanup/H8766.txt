
10.11.2004
Eli Sollied Øveraas, stortingsrepr. Sp
Senterpartiet sier nei til at det skal bli dyrere å overta landbrukseiendom!
Regjeringens forslag om å innføre skatt på gevinst ved salg av landbrukseiendom, vil medføre at det kan bli langt dyrere å overta en landbrukseiendom.
Fra 1.1.05 foreslår regjeringen å fjerne regelen om at den som selger et bruk han/hun har eid i mer enn 10 år, ikke skal betales skatt av gevinsten.
Skatt på gevinst av salg, kan føre til flere "hastesalg" før jul.
Prisen må settes høyere fra neste år, da det må betales skatt av overskuddet.
Regjeringens forslag får negative konsekvenser, særlig når familiebruk skal overføres fra foreldre til barn.
Senterpartiet går i mot forslaget fra regjeringen. Vi ønsker å beholde dagens regelverk, samtidig som vi foreslår å heve jordbruksfradraget med 10 000 kroner.
