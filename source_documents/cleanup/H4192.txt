
fredag 7. november 1997 13:12:14
Parlamentarisk leiar Gunnar Kvassheim om tilleggsproposisjonen:
Mange skritt i rett retning
-Dette budsjettframlegget går mange skritt i rett retning, seier parlamentarisk leiar i Venstre Gunnar Kvassheim. Budsjettet er betre for småbedriftene og for miljøet. Det er også eit statsbudsjett med meir omsorg for sjuke og dei som er svakare stilt i samfunnet, seier Kvassheim.
Han er godt nøgd med det sentrumspartia har fått til etter berre få veker i regjeringskvartalet. -Arbeiderpartiet hadde lagt igjen fleire budsjettminer som det var nødvendig å rydde bort. Når regjeringa i tillegg har makta å legge inn såpass mykje sentrumspolitikk er eg godt nøgd, seier Kvassheim. Han peiker på at fleire av Arbeiderpartiets angrep på næringslivet er slått tilbake. Det gjeld blant anna endringane i delingsmodellen og to dagar mindre arbeidsgivarperiode i sjukelønnsordninga.
-Miljøsatsinga er betydele. Særleg er det viktig med 130 mill. til jernbaneformål, satsing på energiøkonomisering og ei kraftig påplusning på miljøverndepartementets eige budsjett.
-Dette er signal om større endringar som vi håper å få gjennom i løpet av ein fireårsperiode. Eit anna døme er stipendandelen for studentar. No vil vi løfte den frå 28% til 30%. Målet i løpet av perioden er 40% stipendandel.
-Budsjettframlegget viser også at det er brei politisk semje om dei økonomiske rammene. Sentrum vil ha eit like stramt økonomisk opplegg som Arbeiderpartiet. Men vi meiner at innstrammingane også må gjelde det private forbruket, og ikkje berre offentlege utgifter, seier Kvassheim.
Han er optimist med tanke på å forhandle fram fleirtall for budsjettet i Stortinget.
