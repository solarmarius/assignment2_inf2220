
Tirsdag 23.mars
Fra stortingsrepresentant Bror Yngve Rahm (KrF):
-Hensynet til miljøet burde gått foran
-For oss i KrF er det viktig og ta vare på miljø og naturressurser slik at etterfølgende generasjoner kan få oppleve slike naturopplevelser som vi kan, uttaler Bror Yngve Rahm etter at Stortinget i dag vedtar å bygge skytefelt på Gråfjell i Åmot kommune.
- Konsekvensutredningene og høringsuttalelser viste at en etablering av regionfelt på Østlandet ville gi betydelige negative konsekvenser for natur, miljø og samfunn. Det blir en stadig viktigere oppgave for oss politikere å ta vare på de naturressurser vi råder over på en forvaltningsmessig fornuftig måte. Derfor beklager at Stortinget nå vedtar å etablere et skytefelt på Østlandet, sier Rahm som sitter i Energi- og miljøkomiteen.
-Vi i KrF legger stor vekt på at det er en nasjonal forpliktelse og sikre Forsvaret øvingsmuligheter som samsvarer med våre forsvarspolitiske mål. Det er viktig at vi gir våre soldater og befal den trygghet, utdanning og realistiske øvingsmuligheter gir.
Men når byggingen av et nytt skytefelt på Østlandet får så store og negative konsekvenser for natur, miljø og samfunn må vi finne andre løsninger, selv om disse ikke tilfredsstiller Forsvarets behov fullt ut, uttaler Rahm.
