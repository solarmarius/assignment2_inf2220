
22. april 1999
Nord-Norge utvalget i KrF overleverer sin utredning:
-Behov for en sterk og målbevisst satsning på Nord-Norge
-Det er behov for en vedvarende, sterk og målbevisst satsing hvis Norge skal lykkes med å gi nordboerne lik everdige levekår og rammevilkår som resten av landet. Vårt arbeid viser flere konkrete tiltak for å iverksette en mer helhetlig politikk, uttaler Ivar Østberg som har ledet KrF sitt Nord-Norge utvalg.
Østberg overleverte Nord-Norge utvalgets innstilling til partileder Valgerd Svarstad Haugland i Narvik i dag.
Utvalget nevner en rekke konkrete tiltak den mener KrF bør gå inn for, bl.a.:
· Fjerne investeringsavgiften for Finnmark og Nord-Troms
· Fjerning av moms på frakt
· Priskompensasjon på flyreiser og drivstoff (pga. manglende konkurranse og avstandsulemper)
· Årlig indeksregulering av Nord-Norge tilskuddet
-Mot tusenårsskiftet ser vi behov for nye politiske grep som kan skape en positiv utvikling i nordområdene. Sentraliseringa mot Østlandsområdet er også kostbar m.h.t. økt nedbygging av dyrket mark, mer trafikk og større press på velferd og sosiale goder, uttaler Østberg.
- KrF vil ta hele landet i bruk. Derfor er dette et viktig politisk dokument for KrF. Vi skal nå arbeide videre med dette i partiets sentralstyre, uttaler partileder Valgerd Svarstad Haugland.
