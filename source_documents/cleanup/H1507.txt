
Dato: 11.05.2000
FREMSKRITTSPARTIET
FrPs 2. nestformann Terje Søviknes:
- FrP styrker kommunebudsjettene!
- Argumentet om at FrP raserer kommuneøkonomien med sine kutt i rammeoverføringene baserer seg på manglende kunnskaper om Fremskrittspartiets økonomiske politikk, sier 2. nestformann i FrP, Terje Søviknes.
- Virkningene av FrPs alternative statsbudsjett er at kommunene får 2,4 milliarder mer å rutte med, sier Søviknes, som begrunner dette slik:
Kutt i overføringene til kommuner og fylker -10.965 mill
Øket tilførsel til sykehus ved at den innsatsstyrte
finansieringen økes (stykkprisfinansiering) 2.685 mill
Ikke redusert skatteøre 4.000 mill
Økte øremerkede tilskudd innen helse og omsorg 614 mill
Lønnsvirkninger for kommunene ved at FrPs statsbudsjett
gir lavere inflasjon (ref: Statistisk sentralbyrå) 3.287 mill
Reduserte priser ved innkjøp ved at FrPs statsbudsjett
gir lavere inflasjon (ref: Statistisk sentralbyrå) 2.800 mill
SUM: Styrket kommuneøkonomi med FrPs forslag: 2.421 mill
