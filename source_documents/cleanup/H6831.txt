
2.3.2003
Venstres landsstyre
Oppfølging av asylmottakene nødvendig
Venstre mener at en trenger en nær oppfølging av forholdene i asylmottakene etter at midlene til norskundervisning ble tatt bort for 2003. Vedtaket om bortfall hadde som forutsetning at oppholdstiden i mottak skulle gå ned.
Venstre er positive til mange av de nye forsøkene som gjennomføres på en rekke asylmottak med andre typer aktiviteter som sørger for kulturkunnskap, samfunnskunnskap og kunnskap om dagligtale.
Venstre tror det kan være riktig å gjeninnføre norskundervisningen, i det minste til passiv forståelse av det norske språk. Venstre vil generelt arbeide for å styrke det psyko-sosiale tilbudet til asylsøkere.
Venstre støtter de tiltak som er forsøkt på f.eks. Alta mottak hvor en har sett at asylsøkere har blitt mer aktive gjennom nye former for aktivitet.
Venstre mener regjeringa nå bør ha en evaluering av erfaringene fra nye arbeidsmåter for å kunne sette inn tiltak for bedret integrering for de som oppholder seg lenge i mottak.
