
24.06.03
KrFU
KrFUs Landsmøte 2003: Send provokatører til butikkene!
Landsmøte i Kristelig Folkepartis Ungdom(KrFU) ser med bekymring på den gode tilgjengeligheten mindreårige har til alkohol. Myndighetene må få større til å avsløre salg av alkohol til ungdom under 18 år, uttaler KrFU.
I dag er observasjon i butikkene eneste mulighet til å avsløre ulovlig salg av alkohol. Dette er ikke tilstrekkelig. Kampen for rusfrie ungdomsmiljøer er så viktig at det må åpnes for å ta i bruk sterkere virkemidler for å oppnå dette.
KrFU ønsker å derfor å endre loven slik at det blir lovlig å bruke ungdom under 18 år til å ta stikkprøver for å sjekke om butikkene overholder aldersgrensene. Vi anser det som nødvendig å inndra salgsbevilgningen for alkohol dersom en butikk bryter aldersgrensen.
