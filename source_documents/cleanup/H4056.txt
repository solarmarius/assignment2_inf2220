
31.5.2001
Tor Nymo,
Pressemelding fra
HØYRE UNDERGRAVER ØKT TILSTEDEVÆRELSE I NORD-NORGE
I Sentrumspartienes forslag til omstilling av forsvaret vektlegger vi, i motsetning til regjeringens forslag, en betydelig økt tilstedeværelse av forsvaret i vår landsdel. Dette gjør vi, sier Nymo, ut i fra følgende forutsetninger:
Evne til å forebygge kriser er like viktig som evne til reaksjon
Økt norsk tilstedeværelse i nordområdene, er en forutsetning for suverenitetshevdelse og myndighetsutøvelse, særlig i havområdene
Norges selvstendige evne til krisehåndtering i nordområdene er et viktig bidrag som Norge kan gi til stabilitet i Europa og avspenning mellom stormaktene
Tilstedeværelse i nordområdene er en nasjonal og internasjonal oppgave for Norge
Denne prioriteringen krever en operativ kraftsamling i Nord-Norge
Konsekvensen av denne strategien er at Sentrumspartiene foreslår:
FOHK (Forsvarets operative hovedkvarter) lokaliseres til Reitan utenfor Bodø, sammen med NATOs CAOC (luftoperasjonssenter)
JHQ N (NATO-hovedkvarteret) fortsetter på Jåttå (Stavanger)
Ansvaret for internasjonale operasjoner legges til FOHK
FOHK spesialiseres på overvåkning, kontroll, kommando, operasjoner, øvelser og produksjon i nordområdene
Tilstedeværelse av HQ i operasjonsområdet er relevant (ref. tilstedeværelse i Kosovo). Aktiv reetablering av FKN etter nedleggelse kan virke opptrappende i en konflikt/kristesituasjon
Samordning med alle former for sivil overvåkning (særlig i nord)
- Det er derfor med stor skuffelse at jeg registrerer at Høyre på sitt gruppemøte den 30. mai vedtok å støtte regjeringens forslag om at det fellesoperative hovedkvarteret ikke skal legges til Reitan, men til Jåttå, sier Nymo.
- Hvordan en skal utøve og synliggjøre sterkere tilstedeværelse og suverenitetsutøvelse i nordområdene og samtidig legge hovedkvarteret lengst syd i landet, har hittil vært et forklaringsproblem for regjeringen og Ap, sier Nymo, og legger til: Med Høyres vedtak fra i går har også det partiet fått et betydelig troverdighetsproblem, sier en skuffet Nymo.
