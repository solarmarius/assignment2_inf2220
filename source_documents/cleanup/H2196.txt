
Lørdag 13. februar 1993
Nestleder Valgerd Svarstad Haugland:
FAMILIEVERN ER GOD SAMFUNNSØKONOMI
- IKKE KLUSS MED BARNETRYGDEN
Kjernefamilien er under sterkere press enn noen gang. En anstrengt samfunns-økonomi fører til økt press på familienes økonomi, noe som igjen fører til slitasje og sammenbrudd i familieforholdene. Tall fra Statistisk Sentralbyrå tyder på at 44 prosent av de ekteskap som inngås idag, vil ende med skilsmisse. Dette er et alarm-signal til hele samfunnet. Det sa Kristelig Folkepartis nestleder Valgerd Svarstad Haugland på årsmøtet i Buskerud KrF lørdag.
-Det vil alltid være kostbart for et samfunn dersom mange hjem går i oppløsning. Det får en spiraleffekt som fører til økt press på boligmarkedet, økte sosiale utgifter og til at enda flere familieenheter får problematisk økonomi, sa Valgerd Svarstad Haugland.
-I denne situasjonen vil jeg ta sterkt avstand fra "øksekomiteen"s forslag om å gjøre forandringer i barnetrygden. Å redusere utbetalingene for barn nummer to, eller avvikle ordningen med høyre barnetrygd i Finnmark og Nord-Troms, vil være et slag mot barnefamilienes økonomi på toppen av de andre slagene den har fått i den senere tid, for eksempel i statsbudsjettet. At utvalget også har drøftet med tanken på behovsprøving av barnetrygden, er et urovekkende signal, sa hun.
KrF-nestlederen pekte også på at de største kostnadene ved en slik samfunnsut-vikling ikke vil kunne måles i penger. De kostnadene må enkeltpersonene bære, ikke minst barna i de hjemmene som går i oppløsning.
-I en slik situasjon er det nødvendig å slå til lyd for at familien er verneverdig, og kreve en økonomisk politikk som tar hensyn til barnefamilienes behov, og som legger til rette for gode og sunne oppvekstvilkår. Dette gjør det påkrevet å etterlyse en familie-politikk som sørger for at familier i etableringsfasen ikke utsettes for ekstra økonomiske belastninger ved at basismatvarer blir dyrere, og ved at ektepar tvinges inn i et arbeidsmønster der de verken har tid for hverandre eller barna, sa Valgerd Svarstad Haugland, som ønsket å utfordre den regjeringen som har etablert et Barne- og Familiedepartement til å la dette departe-mentet prioritere slike saker, og ikke bruke så mye tid på saker som i entlen svekker ekteparets stilling, eller som i realiteten fører til at familiene får enda mindre tid sammen.
