
09.12.02
Samferdselspolitisk talsmann Odd Holten (KrF)
Ros til opposisjon på Stortinget!
Opposisjonen i Samferdselskomiteen har snudd i en viktig sak angående utbygging av et nytt telenett for nødkommunikasjon for tog. De ville i følge media instruere statsråden, men har nå snudd.
Et stortingsflertall bestående av SV, Ap, Sp og Frp ville at samferdselsminister Torild Skogsholm umiddelbart skulle skaffe togene nødvendig nødkommunikasjon. Det er nå flertall for Regjeringens forslag.
- Jeg er glad for at Ap og Sp nå er kommet til enighet med Regjeringen. Vi har gått inn i en dialog for å finne løsninger på viktige utfordringer, sier Odd Holten. Vi er enige om at systemet skal bygges ut, og av sikkerhetsmessige grunner så raskt som mulig.
- Vi vil ha lisensen ut på anbud for å få konkurranse om å utbygge det nye sambandssystemet GSM-R for jernbanen, sier Holten.
Dette er et sikkerhetssystem som skal erstatte dagens togradioer. Vi vil ha en rask GSM-R-løsning, men vil ha dette til en billigst mulig penge. Hele GSM-R utbyggingen koster rundt 1,3 milliarder kroner. Finansiering av telenettet GSM-R kommer som egen sak for Stortinget en gang i løpet av vårsesjonen.
