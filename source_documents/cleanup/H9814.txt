
20/12-05
Venstres stortingsgruppe
- Defensivt av landbruksministeren
- Norge har sju år på seg til å avvikle subsidiene som støtter eksport av Jarlsberg-ost. Det eneste forslaget landbruksminister Terje Riis Johansen kommer på er at staten skal kjøpe opp disse kvotene og dermed legge ned 2000 årsverk i melkeproduksjonen.
- Hva med å tenke offensivt, og lete etter ny anvendelse av denne produksjonen innenlands? For eksempel kan det satses på spennende osteprodukter fra lokale ysterier, som kan konkurrere med mye importert spesialost fra utlandet. Gjerne basert på økologisk melk og i samarbeid med de store osteprodusentene Tine og Synnøve Finden. Det er viktig å komme i gang nå, og bruke de pengene som eller kan gå med til passivt å kjøpe opp ti prosent av melkeproduksjonen. Det er mange muligheter hvis man vil tenke omstilling og nyskaping, men landbruksministeren fra Senterpartiet er tydeligvis ikke på det sporet, og vil heller resignere.
- Vi kan ikke møte globaliseringen og nye WTO-regler på denne måten, mener Venstre. Vi vet at landbruksministeren har satt ned et utvalg for å se på saken, men han kunne ha ledsaget dette med en mer offensiv holdning. Uten det vil det gå dårligere med norsk landbruk enn det behøver å gjøre.
