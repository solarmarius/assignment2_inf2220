
08.09.99
FREMSKRITTSPARTIETS
STORTINGSGRUPPE
fra Stortingsrepresentant Per Sandberg
- Regjeringen bøyde av for Fremskrittspartiets krav om Barnetrygd til 18 år. Jeg ser det som meget positivt at Regjeringen følger opp sin avtale med Fremskrittspartiet om at barnetrygden forlenges til fylte 18 år.
Det sier stortingsrepresentant Per Sandberg, fraksjonsleder for Fremskrittspartiet i Familie -, kultur og administrasjonskomiteen.
Sandberg presiserer videre;
- Det er positivt at Fremskrittspartiets punkt i Kontantstøtteavtalen vedrørende utvidelsen av Barnetrygden til 18 år, nå blir en realitet.
- Men den måten Regjeringen ønsker å gjøre dette på innenfor barnetrygdens rammer ønsker selvfølgelig Fremskrittspartiet en debatt om, varsler Sandberg.
