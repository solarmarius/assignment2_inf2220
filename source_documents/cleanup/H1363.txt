
16 april 1999
FREMSKRITTSPARTIETS
STORTINGSGRUPPE
Fra stortingsrepresentant Jørn Stang (FrP)
Skuffende av Regjeringen om saksbehandling!
- Det er svært skuffende at Regjeringen ikke vil innføre klare saksbehandlingsfrister, og bare foreslår at departementet skal kunne gi slike frister ved å vedta forskrifter, sier stortingsrepresentant Jørn Stang (FrP) i en kommentar.
Stang er medlem av Justiskomiteen som med det første vil få Ot.prp nr 52 (98-99) til behandling. Meldingen har som tittel saksbehandlingsfrister i forvaltningen, men gir ingen klare regler.
- Enda mer skuffende er det at Regjeringen heller ikke foreslår sanksjoner mot en offentlig forvaltningsinstans som oversitter tidsfristen. I prinsippet bør en søknad anses som innvilget dersom den ikke er ferdigbehandlet innen tidsfristen. Regjeringens opplegg innebærer at ingenting skjer selv om fristene ikke overholdes. Hva er da vitsen med slike frister, spør Stang.
