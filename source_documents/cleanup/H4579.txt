
8. september 1999
Grethe G. Fossum
Ap vil gi gratis skolebøker i tillegg til barnetrygden
I denne pressemeldingen 8. september 1999 kommenterer Grethe G. Fossum regjeringspartienes forslag om å utvide barnetrygden til 18 år, et forslag som innebærer at de årlige utbetalingene til barna blir redusert.
- Først fører regjeringen en politikk som fører til økte utgifter for familier som har barn i barnehage eller SFO, og så kommer de med forslag om å kutte i utbetalingen til de samme familiene. Ikke nok med det, i tillegg markedsføres dette som en gavepakke til ungdomsfamiliene. Dette er frekkhetens nådegave, uttaler Grethe G. Fossum fra Arbeiderpartiet.
- Regjeringen som har snakket mye om valgfrihet griper nå inn i privatøkonomien til barnefamiliene, fortsetter Fossum
- Arbeiderpartiet vil gi gratis skolebøker i tillegg til barnetrygden. Dette for å gi ungdomsfamiliene bedre økonomiske kår, og nettopp for å lette på de ekstra utgifter som innkjøp av skolebøker i dag medfører, avslutter Grethe G. Fossum fra Arbeiderpartiet.
