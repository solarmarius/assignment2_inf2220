
01.10.2004
Forsvarspolitisk talsmann, Kjetil Bjørklund, SV:
- Gledelig med åpen Irak-debatt!
- Situasjonen i Irak er svært dramatisk. Vi må kunne si at utviklingen går i gal retning, og at landet er inne i en voldsspiral det er vanskelig å se veien ut av. SV har hele tiden ment at det bør føres en åpen debatt om Norges rolle i dette bildet, og vi er svært fornøyd med å ha fått de andre partiene med på vårt ønske om en redegjørelse i Stortinget, sier Kjetil Bjørklund.
- Antallet angrep fra ulike grupper mot den USA-innsatte interimsregjeringen og særlig de amerikanske styrkene er sterkt økende. Stadig flere sivile blir drept, og veien framover mot et styre i Irak som har legitimitet i den irakiske befolkningen, er svært uoversiktlig. Vi mener det er på sin plass at Stortinget får anledning til å debattere hvilke bidra vi kan gi, som kan føre Irak ut av det uføret USA har brakt landet inn i, sier han videre.
Spørsmålet om trening av Irakisk personell til en irakisk hær, i regi av NATO og den multinasjonale styrken i Irak, har den siste tiden vært gjenstand for debatt. SV syn er at Norge ikke bør delta i trening av en irakisk hær, verken i eller utenfor Irak.
