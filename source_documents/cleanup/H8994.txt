
15.2.2005
Stortingsrepresentant Inger S. Enger (SP)
? Ikke vern Urdevollelva og Beiarelva
Senterpartiet går mot vern av Urdevollelva og Beiarelva i Nordland, sier stortingsrepresentant Inger S. Enger (Sp). Vernet som stortingsflertallet nå går inn for er unødvendig, sier Enger og viser til at det har vært stor lokal motstand mot vern av vassdragene.
Enger påpeker at det er riktig å utvide vassdragvernet. ?Likevel bør Stortinget lytte til de lokale argumentene og unngå å verne vassdrag der det foreligger gode lokale planer for hvordan vassdragene skal forvaltes. Det drives for mye statlig overkjøring av lokalsamfunn i denne type saker, sier Enger.
