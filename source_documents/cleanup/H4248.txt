
lørdag 14. november 1998 14:35:08
- Godt grunnlag for budsjettløsning
- Det justerte budsjettopplegget, som sentrumspartiene har fremmet i finanskomiteen, legger et godt grunnlag en flertallsløsning. Skatte- og avgiftsøkningene er kraftig redusert og opplegget for næringslivet er radikalt bedre enn i Arbeiderpartiets budsjettforslag, sier Venstres parlamentariske leder Gunnar Kvassheim.
- Jeg har stor respekt for opposisjonspartienes rett til å stå hardt på for å gjennomslag for prioriterte områder i budsjettet. Men jeg håper og tror på tilslutning til et sentrumsopplegg, hvor det blant annet ikke legges opp til utvidelse av sykelønnsperioden og der refusjonsordningen for sjøfolk opprettholdes.
Dette er områder Høyre og Fremskrittspartiet har prioritert og hvor Arbeiderpartiet har motsatt standpunkt.
- Det ligger fortsatt inne moderate avgiftsøkninger i budsjettet. Den største posten er en økning av elavgiften med én prosent, som representerer en merkostnad på 200 kroner året for en vanlig husstand. En slik justering må kunne aksepteres i et budsjett med en næringslivsprofil som gir grunnlag for at arbeidsplasser kan beholdes og nye skapes, sier Kvassheim. Forslaget ivaretar regjeringens satsing på helse, barnefamilier og distrikter, og har fortsatt en klar sentrumsprofil.
Venstres parlamentariske leder peker også på at det vil være meget viktig for tilliten til norsk økonomi at partiene føler et felles ansvar for å få en budsjettløsning før voteringen som avslutter finansdebatten torsdag 26. november.
Vedlagt noen hovedpunkter i sentrumspartienes reviderte forslag.
HOVEDPUNKTER I SENTRUMSPARTIENES JUSTERTE BUDSJETTOPPLEGG:
1. Konjunkturavgiften (ca 1,5mrd) iverksettes ikke.
2. Reduksjon av ferie med en dag iverksettes ikke.
En utviding av sykelønnsansvaret for arbeidsgivere med tre dager iverksettes ikke.
3. Økningen i el.avgift reduseres til ett øre pr kilowattime.
4. Skatteøkningen på alminnelig inntekt til 29% gjennomføres ikke
5. Småbarnstillegget trekkes ikke inn.
6. Refusjonsordningen for sjøfolk videreføres med gjeldende prosentsats.
7. Særfradraget for alder økes til kr 17.640
