
14.08.01
SVs leder, Kristin Halvorsen besøker Bergen og Frp kommunen Os, torsdag 16. august
Kristin Halvorsen vil torsdag 16. august besøke Frp kommunen Os, og Bergen. I Os kommune vil hun fokusere på allemannsretten, mens i Bergen vil hun ta et oppgjør med den manglende kollektivsatsningen i Norge.
Bergen er et godt eksempel på en by som sliter med de samme storbyproblemene som en ser i resten av landet i forhold til spørsmålet om mer penger til kollektivtrafikken eller milliarder til veiutbygging. I Bergen har støtten til kollektivtrafikken blitt redusert med 75 prosent i perioden mellom 1987 og 1997 noe som har ført til et dyrere og dårligere tilbud.
- Nå er tiden inne for å satse mer på buss, trikk og jernbane, sier Kristin Halvorsen. Vi ønsker å gi kollektivselskaper anledning til å trekke fra momsen på alt de kjøper inn. Dette fører til at de sparer minst 1,2 milliarder pr. år og som kan brukes til å kjøpe nye busser, baner og to, sier hun.
- Det burde også være samme takst på kollektivtrafikk og bomring, sier Halvorsen. I dag er det mye dyrere å benytte kollektivtrafikken fremfor å kjøre gjennom en bomring. Staten bør derfor stille krav til at kollektivtakstene er de lik bompengetakstene når de bevilger penger til samferdselstiltak som skal delfinansieres ved hjelp av bomring, sier hun.
