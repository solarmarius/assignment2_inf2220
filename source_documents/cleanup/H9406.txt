
Dato 26. juli 2005
Stortingsrepresentant Per Sandberg, Fremskrittspartiet.
Sandberg refser Halvorsen
FrPs innvandringspolitiske talsmann Per Sandberg er opprørt over SV-leder Kristin Halvorsens valgkamputspill om at pakistanske innvandrere har "bygget nasjonen Norge med blod, svette og tårer".
- I årets valgkamp ser det ut til at man kan fremme alle påstander uten at man blir konfrontert med sannheten og realiteten i det man måtte påstå, sier Sandberg i en kommentar til Kristin Halvorsens utspill i Pakistan for kort tid siden.
Når fremtredende politikere som Halvorsen i fullt alvor fremstiller det som om at innvandringen til Norge har vært et "være eller ikke være for nasjonen", ja da bør de utfordres, både i forhold til historien, nåtiden og fremtiden, mener Sandberg.
- FrP har i mange sammenhenger foreslått å få de faktiske fakta om innvandringen på bordet. Foreløpig er FrPs ønske bitt avvist, men noe forskning finnes. Og forskningen viser det motsatte av hva som blir påstått av Kristin Halvorsen og likesinnede.
- Når Halvorsen i tillegg med bravur, frir til de pakistanske miljøene i innledningen av valgkampen, er det verdt å minne om at ingen pakistanere ble "invitert" til ledige jobber i Norge på 60-70 tallet. De aller fleste kom som falske turister, avslutter Sandberg.
