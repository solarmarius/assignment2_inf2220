
onsdag 1. november 2000 14:09:03
May Britt Vihovde (v):
Vi må ta ansvar for Tautra
-Venstre vil prioritere å finne pengar på statsbudsjettet slik at arbeidet med å opna veimoloen kan starta, seier May Britt Vihovde.
Dette er eit eksempel på eit vedtak som har fått utilsikta konsekvensar. Sidan moloen til Tautra har ført til store problem for øya som naturområde og for fuglelivet, må vi ta ansvar for dette. Norge var ein av dei fyrste landa som i 1974 skreiv under Ramsar -konvensjonen for vern av viktige våtmarksområde.
-Slik det er, klarar ikkje Norge å følgja opp sine internasjonale forpliktande lovnader, og havnar på Ramsars-konvensjonen si svarteliste.
Det kan ikkje vera riktig av miljøvernministeren å trekke attende dei pengane som var løyvd, og dermed gi opp Tautra-prosjektet, seier May Britt Vihovde, medlem av samferdselskomiteen i Stortinget.
