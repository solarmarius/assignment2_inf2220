
6.3.97:
Syver Berge,
NORSK MAT PRODUKSJON MÅ I STERKARE GRAD BYGGJE PÅ NATURENS EIGEN VEKSTKRAFT.
Under en debatt om økologisk landbruk i Stortinget i dag meinte Syver Berge frå Senterpartiet at dagens matproduksjon var altfor teknologisk, og at ein i framtida måtte satse på produksjonsformar som i sterkare grad byggjer på naturens eigen vekstkraft.
Berge gjorde samstundes merksam på at han ikkje forstår Arbeidapartiets haldning i dette spørsmålet, og siterte Astrid Nistad sitt innlegg på Sogn- jord og Hagebruksskole der ho uttala at «Eg har ei kjensle av at Arbeidarpartiet skal starte byggjinga av den norske fjøsen med økologiske berebjelkar».
-Astrid Nistad må ha mista dei økologiske berebjelkane på vegen frå Vestlandet til Stortinget. Her er dei ikkje. Det heng ikkje saman at Stortingsrepresentantar frå Arbeidarpartiet reiser omkring og later som dei har interesse for økologisk jordbruk når dei ikkje støttar vårt framlegg om å få ei Stortingsmelding om økologisk matproduksjon, seier Berge i ei kommentar frå Stortinget.
Berge la til at større satsing på økologisk landbruk nok vart ofra på Regjeringas markedsliberalistiske alter der låg pris på matvarene er overordna kvalitet og omsyn til miljøet.
