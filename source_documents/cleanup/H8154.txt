
25.2.2004
Morten Lund og Ola Gløtvold, Senterpartiet
Privat forslag i Stortinget i dag
PENSJONIST-TURER MED SNØSCOOTER MÅ TILLATES
der vi ber Stortinget å pålegge miljøvernministeren å sørge for at det gis dispensasjoner slik at fellesturer for pensjonister kan arrangeres slik som tidligere. Det finnes ikke miljøargumenter for å fortsette den beintøffe linjen som statsråd Brende har instruert fylkesmennene å følge. Tvert imot vil det være positivt for holdningene til miljøarbeid at eldre får komme ut i naturen på vinterstid på samme vis som tidligere.
-Vi legger i dag fram et privat forslag
-Regelverket gir i dag anledning til å gi dispensasjon for turkjøring med "varig funksjonshemmede". Vi mener dette unntaket må forstås slik at det også omfatter folk som er alderspensjonister. Etter som det må søkes for den enkelte tur, vil det kunne stilles vilkår til tillatelsen slik at man unngår at denne type dispensasjoner åpner for mer fornøyelseskjøring. Dette kan gjøres ved at det i søknaden angis hvilken rute som følges og antall deltagere. Det kan også settes krav om at en pensjonistforening er medarrangør.
-Vi som forslagsstillere mener departementet nå bør ta utgangspunkt i at disse tur-arrangementene har stor samfunnsnytte og ingen ulemper for naturen eller andre. Derfor bør fylkesmennenes miljøavdelinger ta initiativ til møter med de aktuelle pensjonistforeninger for å bli enige om en fortsettelse av en positiv tradisjon inntil det kan komme på plass nye regler.
-Statsråden har hatt flere anledninger til å ta dette initiativ selv. Bl.a. på grunnlag av spørsmål i Stortinget og henvendelser fra flere som representerer pensjonistene. Dette forslag er en siste utvei til å få gjenopprettet et tilbud fra frivillige organisasjoner overfor en gruppe i befolkningen som har satt stor glede av å bruke og pleie naturen.
