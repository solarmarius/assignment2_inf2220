
31.3.2004
Rune J. Skjælaaen, Utdanningspolitisk talsmann for Senterpartiet
Sidemålet må styrkast, ikkje svekkast
Regjeringa forslår å fjerne sidemålseksamen, men halde fram med eksamen i andre fag. Dette meiner Rune J. Skjælaaen i Senterpartiet er eit signal frå regjeringa om at sidemålet vert nedprioritert.
Skjælaaen meiner dette er eit politisk grep som nynorsken kjem til å tape på. - At Høgre ynskjer ei svekking av sidemålet har vore klart lenge. Eg er langt meir overraska over at KrF og ikkje minst Venstre lar seg lure til å vere med på ei slik gradvis svekking av sidemålet, seier Skjælaaen.
Det har vore skrifteleg sidemålseksamen i norsk skule sidan 1907. Det er tydeleg at Høgre sin kamp mot sidemålet har vunne fyrste runde i regjeringa
Dette er starten på ei endring av norsk språkpolitikk, seier utdanningspolitisk talsmann for Senterpartiet Rune J. Skjælaaen til framlegget frå Regjeringa om å fjerne sidemålseksamen i skulen. Framlegget kom i samband med at utdanningsminister Kristin Clemet presenterte stortingsmeldinga om kvaliteten i grunnopplæringa på ein pressekonferanse i dag.
Skjælaaen undrar seg på kva andre fag statsråden vil styrke ved å fjerne eksamen.
Senterpartiet vil kjempe for sidemålseksamen når meldinga skal handsamast i Stortinget.
