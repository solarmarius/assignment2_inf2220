
11.05.03
Kristin Halvorsen
Fra ord til handling Bondevik!
- Vi tar Bondeviks hjertelag for rusavhengige på alvor, men det krever en helt annen innsats enn den han har vist til nå. Det er på tide å omsette moralsk engasjement til faktiske handlinger! Dette var Kristin Halvorsens klare oppfordring til Bondevik på SVs Kommunalpolitiske konferanse i helgen på Sundvolden utenfor Hønefoss.
SV har fremmet et forslag i Stortinget som skal sikre at bostedsløse, som kommer ut fra rusbehandling eller fengsel, skal få tak over hodet.
- Bondevik er velkommen til å bli med, sa SVs partileder til 300 entusiastiske SV-politikere fra hele landet som hadde kommet for å delta på konferansen.
