
23.06.99
Sosialistisk Venstrepartis Pressetjeneste
Stortinget
Ny ungdomsskole- Framtidas skole for framtidas arbeidsliv
- Bonusskoler
SV vil ha midler til forsøk og utvikling i ungdomsskolen. I dag er skolen problemfokusert, vi ønsker en skole som ser løsninger og tar utgangspunkt i hver enkelt elev. I revidert budsjett startet vi med en pott på 25 mill.
- Ikke mer, men bedre skole
For SV er ikke en lengre skoledag noe mål. SV vil ha en bedre skole. SV står bak etter- og videreutdanningsreformen, og vil at lærerne skal få 12 uker i året over en fireårs periode. Innholdet i skolen må stå i fokus.
- La elevene bestemme mer over egen skolehverdag
SV vil ha en skole med flere valgmuligheter både når det gjelder fag og bruk av tid. I Sverige har de laget et utviklingsprogram, Albatross, som setter fokus på utvikling og prosjektarbeid. Flexitid, læreren som veileder og eleven som kan styre mer av egen hverdag er viktige biter i dette.
- Mangfold-skolen, ikke forskjells-skolen
SV vil ha en skole med mangfold og variasjon. I dag er det store forskjeller mellom kommunene om hvor mye de bruker pr. elev. SV vil ha en minstestandard for skolen. SV vil også at lønna til lærerne må bli høyere.
