
Stortinget, 5. januar 2004
Stortingsrepresentant Asmund Kristoffersen, Arbeiderpartiet
- POSITIVE SIGNALER FRA HELSEMINISTEREN
- Jeg vil gi honnør til helseministeren for at han samme dag som han fikk mitt brev med anmodning om å revurdere ny egenandel på telefonkonsultasjoner mellom lege og pasient, svarer på henvendelsen og varsler at han vil vurdere egenandelsøkningene, sier stortingsrepresentant Asmund Kristoffersen fra Arbeiderpartiet.
Helseministeren sier bl.a. i sitt svarbrev:
"Jeg er derfor innstilt på at staten i de kommende forhandlinger om normaltariffen til våren skal ta sikte på å få rettet opp mulige uheldige utslag av de egenandelsøkninger som er gjennomført fra 1. januar i år."Asmund Kristoffersen er glad for at helseministeren tar tak i dette, selv om ordningen trolig ikke kan fjernes før til våren etter at det først er ført forhandlinger med Den norske Legeforening.
- Dette gir håp om at disse egenandelene bare blir av midlertidig karakter. Jeg mener det var uheldig å innføre en ny egenandel for pasientene på telefonkonsultasjoner, sier Asmund Kristoffersen.
