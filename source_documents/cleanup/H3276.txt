
Mandag 9. oktober
Resolusjon fra Kristelig Folkepartis Kvinners landsstyre:
Sidemålsundervisningen må styrkes!
Slik opplegget er i dag, reduseres lærelysten hos elevene.
Statsråd Giske vurderer i disse dager søknad om fritak for sidemålsundervisning fra Oslo og Vestfold. Kristelig Folkepartis Kvinner vil heller be statsråden ta initiativ til at hver enkelt lærebok i ungdomsskolen og i videregående skole gis ut med like mange sider nynorsk og bokmål tekst.
Alle elever skal kunne skrive og lese begge målformer. Norsk språk representerer en kulturell arv som må tas vare på og videreføres.
Lærebøker skrevet på begge målformer er tidsbesparende, kostnadseffektivt og representerer en forenkling i tråd med Bondevikregjeringens satsing på et enklere Norge!
