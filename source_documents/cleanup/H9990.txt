
20.mars 2006
Unge Venstre
Nye demonstrsjoner i Minsk kveld
Det blir nye demonstrasjoner i Minsk i kveld. Unge Venstres generalsekretær Audun Rødningsby, som er i Hviterusslands hovedstad akkurat nå, sier situasjonen er veldig spent.
- En SMS-kampanje fra opposisjonen har i dag oppfordret alle om å møte opp til ny demonstrasjon iført blåe jakker. Oktoberplassen fylles igjen med mennesker som er lei diktaturet - det er spennende å se hvor stort oppmøtet blir og hvor lenge demonstrasjonen kommer til å vare. Noen har iallfall tenkt å bli en stund, for litt siden møtte jeg en person med et telt, sier Rødningsby.
Flere områder sperrer av
- I går tillot sikkerhetspolitiet at folk stod om tilskuere rundt Oktoberplassen, det gjør man ikke i kveld. Langt større deler av byen er nå sperret av, sier Rødningsby.
Dårlig organisert
- Mange jeg har vært i kontakt med sier at det kan skje ting i kveld, men til forskjell fra det som i sin tid skjedde i Ukraina så er man veldig dårlig organisert. Det er ingen effekter som deles ut, og det finnes heller ikke høytalere, sier Rødningsby.
