
Søndag 5. juni 1994
Landsmøtet i Kristelig Folkepartis Kvinner:
DAGENS KVINNE - FRI OG LIKESTILT?
Landsmøtet i Kristelig Folkepartis Kvinner krever et lovverk som forbyr salg av kjønn og kropp, og at dette håndheves. Mange av de skansene som ble vunnet i 70-årene mot prono, vold og salg av kvinnekroppen synes å ha gått tapt. KrFs kvinner vil utfordre kvinner og kvinneorganisasjoner til å danne bred front mot denne utviklingen.
Strippebarene er stoppet. Nå må kampen tas opp mot datasex, telesex, skjulte bordeller og kjønnsdiskriminerende framstilling av kvinnen i både video og fjernsyn.
Mange kvinners frykt for overgrep har fratatt dem friheten. Både menn og kvinner må bidra til at kvinners frihet gjenerobres!
