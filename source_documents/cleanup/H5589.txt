
20.02.2002
Pensjon, lønnsintekt og rettferdighet
Er du pensjonist over 70 år, kan du tjene hva som helst utover pensjonen uten å bli trekt. Er du mellom 67 og 70 år, kan du tjene 2G. Er du uførepensjonist kan du tjene 1G. Har du AFP (avtalefestet pensjon) kan du tjene 4000 kroner. Er du enke, kan du tjene 1/2 G.
Det er et virvar av regler og urettferdighet i dette, flere er på grunn av enkeltvedtak som er gjort, og som er tatt ut av sammenhengen og begunstiget en gruppe, skriver Reidun Gravdahl.
Er du pensjonist over 70 år, kan du tjene hva som helst utover pensjonen uten å bli trekt. Er du mellom 67 og 70 år, kan du tjene 2G. Er du uførepensjonist kan du tjene 1G. Har du AFP (avtalefestet pensjon) kan du tjene 4000 kroner. Er du enke, kan du tjene 1/2 G.
Det er et virvar av regler og urettferdighet i dette, flere er på grunn av enkeltvedtak som er gjort, og som er tatt ut av sammenhengen og begunstiget en gruppe.
Et eksempel på dette er regelen for de mellom 67 og 70 år, som ble vedtatt mot Arbeiderpartiets stemmer våren 2001. Vi i AP gikk ikke imot dette fordi vi ikke vil at de i denne aldersgruppen skal kunne tjene 2G uten trekk, men fordi forslaget var et enkeltforslag, tatt ut av en sammenheng, kun for denne gruppen. Hvorfor akkurat 2G? Hva med de som har AFP, hva med enkene, og hva med de som har uførepensjon? Er det riktig at dette skal være forskjellig?
Ved budsjettbehandlingen for i år , vedtok et flertall i stortinget, Arbeiderpartiet, Høyre og Kristelig folkeparti, at Regjeringen skal komme tilbake til stortinget med forslag om at avtalefestet pensjon kan kombineres med mulighet for arbeidsinntekt inntil 15 000 kr.
Men i avvente av endelig forslag og vedtak, er grensen for AFPere fortsatt 4000 kroner.
Det er på tide å få ryddet opp i dette og finne like og rettferdige regler for alle typer pensjoner.
