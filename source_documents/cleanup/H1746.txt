
NATURLOVPARTIET
- Det naturlige valg
Naturlovpartiets program
____
- en ny politikk med vitenskapelige virkemidler
Hva er naturlover?
Naturlovene styrer og opprettholder alt
Begrepet naturlover refererer seg til den orden og intelligens som styre opprettholder alt i universet. Dette inkluderer alle lover som styrer mennesket, dets helse, omgivelsene og samfunnet. Naturlovene er naturens intelligens som virker i hvert eneste lille hjerteslag og dessuten er med forme alle våre tanker og handlinger. Naturlovene styrer hele universet problem med maksimal effektivitet i samsvar med det universelle prinsipp om minste motstands vei.
Naturlovpartiet er blitt til og vil ha sin eksistensberettigelse med naturlovene som veileder. Derfor vil det alltid være nærende og utviklende for hele samfunnet og alt i skapelsen. Partiet har som sitt ideal å operere fra det feltet eller området i skapelsen som forener alle naturlover. Dette feltet omtales i fysikken som "enhetsfeltet for alle naturlover''. Fra dette området av skapelsen styres alt med en uendelig presisjon, orden og dynamikk på den mest effektive måte. Naturlovpartiet har som mål at styringen av samfunnet skal skje med hjelp av naturens egen uendelige intelligens fra enhetsfeltets nivå. Bare fra dette området for naturens virke kan kaos fjernes fra livets overflate.
Naturlovpartiet vil tilby både intellektuell forståelse og praktisk erfaring av naturlovene. Gjennom dette tilbudet vil det enkelte individ spontant begynne å leve i harmoni med naturlovene, og dermed oppleve støtte fra de samme lovene. Dette vil resultere i et mer balansert liv hvor en får oppfylt sine ønsker og behov samtidig som en påvirker vekst og framgang i hele samfunnet.
Et virkelig demokrati
I politisk perspektiv betyr dette at administrasjonen av landet vil bli sterk forenklet og automatisert. Ved at de nasjonale lover fullt støttes av naturens lover, vil alle de problemer som i dag tynger statsadministrasjonen og budsjettene, etterhvert bli ubetydelige. Når nasjonen slik handler i pakt med naturlovene, kan innbyggerne oppleve virkelig demokrati der livet til den enkelte er i pakt med samfunnets lover og regler. Behovet for et komplisert lovverk er da ikke tilstede og alle vil oppleve et liv i full frihet som spontant er i harmoni med og støttet av omgivelsene.
Naturlovspartiets grunnlag
Hovedmålet til Naturlovpartiet er å skape støtte fra naturlovene for å nå våre mål i politikken. Dette er den eneste måten samfunnet kan utvikle de kvaliteter som vi alle søker som mennesker: lykke, fremgang, sunnhet og velstand.
Mennesket i fokus
Partiets politiske strategi består i å fremme vitenskapelig underbygde programmer som gir støtte og vekst til alle innbyggere uansett yrke, kjønn, sosial status o.l. Naturlovpartiets virkemidler for å minske stress og øke folks livskvalitet er unike og basert både på ny og gammel viten. Partiet mener det er avgjørende å høyne landets kollektive bevissthet for å oppfylle de politiske målsetninger.
Naturlovpartiet vil sette mennesket mere enn økonomien i fokus i den politiske debatt. Vi vil føre en politikk som fokuserer på å forebygge samfunnets problemer. For å stoppe en økende forsøpling og ødeleggelse av natur og menneskets nærmiljø vil vi utvide miljøbegrepet til å starte med selve mennesket. Naturlovpartiet er det eneste politiske parti som har et vitenskapelig basert program. Våre løfter og målsetninger grunner ikke i ønsketenkning, men er en dokumentert følge av de virkemidler vi har til rådighet.
Naturlovpartiets hovedpunkter
Et samfunn med virkelig demokrati har et lovverk som gjør at alle handler spontant, naturlig i pakt med lovene.
Opplæring i å handle i pakt med naturlovene gjennom offentlig organiserte og frie kurs for alle i hvordan den enkelte kan øke sin livskvalitet med hensyn til levesett, stresshåndtering, sunnhetsprinsipper, kosthold og rutiner. Partiets program på dette området kan alene spare det offentlige for milliarder av kroner. Samtidig vil en sunnere befolkning gi økt dynamikk og kreativitet innen alle sektorer i samfunnet.
Skape grunnlaget for en helhetlig politikk ved å etablere "koherensgrupper" som kan heve landets kollektive bevissthet og dermed skape økt livskraft i hele befolkningen, grunnlaget for trivsel og fremgang.
Skape en sunn og balansert samfunnsutvikling ved å utarbeide strategier for de vesentlige problemer og utfordringer som landet står overfor, basert på prinsippet om at kvaliteten på den nasjonale bevissthet er den avgjørende faktor for nasjonens ve og vel.
Naturlovpartiet vil forenkle lovverket og effektivisere den offentlige administrasjon. Vi vil legge vekt på at de nasjonale lover utformes slik at de har støtte fra naturens lover. Lovgivningen vil være i pakt med naturens lover når den føles naturlig og ikke skaper motstand i den enkelte - jfr. merverdiavgift og skattelovgivningen.
Partiet vil samarbeide med de øvrige politiske partier og alle ledende kvinner og menn i landet slik at vi får en sann nasjonal regjering som samler hele folket i motsetning til dagens monopolisering av makten gjennom det styrende parti.
Naturlovpartiet ønsker ikke å regulere livet til landets innbyggere gjennom et stadig voksende lovverk. Naturlovpartiet ønsker å tilby effektiv utdannelse og lederskap slik at den enkelte selv får styre sitt liv mer og mer i harmoni med naturlovene.
Utdannelse i tråd med naturlovene
Utdannelsen må innføre programmer som utvikler elevenes personlige egenskaper som velvære, sunnhet og kreativitet. Da først kan skolen forsvare sin virksomhet ovenfor våre fremtidige generasjoner.
Utdannelse
Vi mener at alle politiske utfordringer kan løses gjennom riktig utdannelse.
Forskning viser at de fleste mennesker bare bruker en brøkdel av sitt fulle, kreative potensiale. Likevel finnes det ikke noe systematisk program for å øke kreativiteten innen utdanningssystemet. Vi vil derfor tilby det fundamentale element som mangler i moderne utdannelse. Dette er studier og erfaringer av naturlovene. Hovedmålet er å utvikle elevens fulle intelligens, kreativitet og læreevne gjennom systematiske program som har vist seg å gi gode resultater.
I tillegg til å fokusere på moderne kunnskap, vil naturlovpartiet introdusere intellektuell forståelse og praktisk erfaring av det feltet av intelligens som ligger til grunn for alle fag. Gjennom kjennskap til dette feltet, som danner grunnlaget for all tenkning og handling, vil elever lettere se sammenhengen mellom eget liv og kunnskapen en lærer. Dette gjør kunnskapen levende og relevant for elevene.
Fordi all kunnskap om naturlovene er strukturert i bevissthet, er det nødvendig med studier i bevissthetsutvikling. Metoder for å oppnå dette bør bli introdusert på alle nivå innen høyere utdanning. Vitenskapelig forskning har vist at teknikker som Transcendental Meditasjon innen skolesystemet medfører økt kreativitet, intelligens, læreevne og motivasjon blant elevene.
Fullstendig kunnskap, erfaring og anvendelse av naturlovene vil bli gjort tilgjengelig for hele befolkningen gjennom de eksisterende utdanningsprogrammer.
Naturlovpartiet vil gi studenter og lærere den nødvendige kunnskap for å leve et sunt liv. God helse bringer entusiasme og motivasjon for å lære. Skolemat av høy næringsverdi bør tilbys alle elever i grunnskolen.
For lærere vil vi tilrettelegge utdanningstilbud i vitenskapen om bevissthet på alle nivå innen utdanningssystemet.
Vår utdanningspolitikk går inn for at høyere utdannelse eller profesjonell arbeidsopplæring skal tilbys alle. Staten bør derfor gi økte økonomiske rammer for utdanningssøkende av alle kategorier.
Naturlovpartiet vil prioritere utveksling av studenter. Dette vil gi en opplevelse av forskjellige kulturer og dermed lære dem å sette pris på mangfoldet på jorden.
Vi ønsker å styrke ledelsen av skoler og universiteter. En oppgradering av de offentlige utdanningsinstitusjoner på det faglige plan er nødvendig. Vi ønsker også høyere effektivitet når det gjelder organisering av læresteder og i den administrative behandling av studenter.
Studentenes potensiale økes
«Torrance Tests of Creative Thinking» ble brukt for å måle figurativ og verbal kreativitet i en kontrollgruppe, og i en gruppe som lærte Transcendental Meditasjon. I den endelige testen etter fem måneder skåret TM-gruppen vesentlig bedre på figurativ originalitet, fleksibilitet og verbal taleferdighet. «The TM Technique and Creativity: A Longitudinal Study of Cornell University Undergraduates, «The Journal of Creative Behavior» 13: (1979)169-180.
Forskning:
BEDRE STUDIERESULTATER: Etter et års utøvelse av Transcendental Meditasjon viste elever i grunnskolen betydelige forbedringer på standardiserte ferdighetstester. Education 107 (1986): 49-54. 2. Education 109 (1989): 302-304.
FORBEDRET LÆREEVNE OG HUKOMMELSE: Studenter som lærte Transcendental Meditasjon viste tydelige forbedringer i oppfattelse og hukommelse etter 2 ukers utøvelse, sammenlignet med studenter som hvilte med øynene lukket og studenter som ikke forandret sin daglige rutine. Memory and Cognition 10, 1982, 205.
PERSONLIGHETSUTVIKLING: Personer som deltok i Transcendental Meditasjon programmet, ble målt en gang før og 2 måneder etter at de hadde lært TM teknikken og viste tydelige positive forbedringer i personligheten, (målt med Personal Orientation Inventory - POI, som ble utviklet av Shostrøm for å måle Maslows begrep selvrealisering) sammenlignet med en kontrollgruppe. Journal and Counseling Psychology 20 (1973):565-566.
Helse
Naturlovpartiet har som mål å skape et sykdomsfritt samfunn. Dette målet nåes gjennom vitenskapelig underbygd helseundervisning som legger vekt på forebyggende tiltak. Helse er mer enn fravær av sykdom. Helse betyr helhet på alle områder i livet, både mentalt, fysisk, psykisk og sosialt.
Naturlovpartiet ønsker at det offentlige helsesystemet skal tilby behandling gjennom naturlige, dokumenterte, helhetlige helsemetoder på lik linje med dagens behandlingsopplegg. Disse ofte enkle og kostnadsbesparende systemene hjelper en å bygge opp helsen uten å påføre skadelige bivirkninger. Vi ønsker at offentlig helsepersonell skal få tilgang til opplæring innen lovende metoder av naturmedisin.
Bedre helse til alle
Dagens helsesystem klarer ikke å fange opp eller å hjelpe på den mangel på velvære som store deler av befolkningen opplever. Bare med en fokus på å forebygge stress og å skape større kunnskap om grunnleggende sunnhetsprinsipper, kan befolkningen få bedret sunnhet.
Forebyggende helsesenter med opplæringstilbud innen naturlige helsemetoder til alle som ønsker det, bør opprettes i alle kommuner. Disse sentra må kunne gi både friske og syke mennesker kunnskap om kosthold, hvordan unngå stress, leveregler og naturlige rytmer i naturen.
Maharishi Ayur-Ved er et slikt naturlig, helhetlig helsesystem som vi mener er egnet til å fylle et slikt behov.
Samtidig vil partiet støtte utviklingen av moderne medisin. Vi vil styrke helsesektoren på alle plan. Både pasienter med akutte og kroniske plager vil få rask behandling.
Etterhvert som befolkningen får mer kunnskap om forebyggende helse, vil behovet for behandling minske, og dette vil medføre store økonomiske gevinster for hele helsesektoren.
Vi vil etablere urtehager utenfor byene. Dette vil brukes til å styrke befolkningens immunsystem og fjerne frie radikaler som er årsaken til 80 % av alle sykdommer, i tillegg til at de fremskynder aldringsprosessen.
Den grunnleggende årsak til dårlig helse hos individet og mangel på velvære på det nasjonale nivå, er brudd på naturlovene. Helsevesenets oppgave må derfor være å lære alle til å tenke og handle spontant i overensstemmelse med naturlovene. En unik side ved Naturlovpartiets helseprogram er å skape kollektiv helse i landet gjennom å redusere stress og spenninger i den kollektive bevissthet. Stress og spenninger er en hovedårsak til dårlig helse både på det individuelle og det nasjonale nivå.
Fra 1987 til 1991 steg de offentlige utgiftene til helsestellet fra 39 til 51 milliarder kroner (ca. 12.000 i gjennomsnitt for hver innbygger). D.v.s. 7,4 % av bruttonasjonalproduktet.
I 1970 var 75.000 personer sysselsatt innen den offentlige helse og sosialtjenesten. I 1991 var tallet kommet opp i 250.000. Helse- og sosialutgiftene utgjorde tilsammen 190 milliarder kroner i 1991.
Prognosene er at det i år 2010 vil være 400.000 uføretrygdede i Norge. Veksten i helse og sosialutgiftene har potensialet til å kjøre hele Norge konkurs. Det er klart at enkeltmennesket i langt større grad må ta ansvar for sin egen helse.
Reduserte helseutgifter
2.000 TM utøvere ble sammenlignet med 600.000 klienter hos et stort helseforsikringsselskap i USA. TM utøverne hadde: 50-70 % mindre sykehus-innleggelser, 46-73 % mindre legebesøk, 55 % mindre svulster, 87 % mindre hjertekarsykdommer, 30 % mindre infeksjonssykdommer, 30 % mindre mentale sykdommer og 87 % færre sykdommer i nervesystemet. «Medical care utilization and the Transcendental Meditation program». Psychosomatic Medicine. (1987);49:493-507.
Forskning:
MINDRE SYKEHUSINNLEGGELSER: En annen undersøkelse viste at personer som regelmessig anvendte de forebyggende helseprogrammene i Maharishi Ayur-Ved hadde 83 % mindre sykehusinnleggelser og betydelig mindre legebesøk enn hva som er normalt (Journal of the Iowa Academy of Science, 95 (1) 1988, A56).
REDUKSJON AV FRIE RADIKALER: Medisinsk forskning viser at ved bruk av forebyggende helseprogram og naturmedisin er det mulig å redusere såkalte "frie radikaler" som kan være årsak til 80 % av sykdommer som kreft, hjerte-karsykdommmer, etc. (Indian Journal of Clinical Practice, 1, 1991, 1993).
FORBEDRET MENTAL OG FYSISK HELSE: Deltakerne i en ukes Maharishi Ayur Ved fysiologiske renselses-program rapporterte betydelige, samtidige forbedringer i velvære, energi, vitalitet, styrke, appetitt, fordøyelse, søvn, sinn, følelser og ungdommelighet, i forhold til en kontrollgruppe. Journal of Social Behavior and Personality. 1990;5:1-27.
REDUSERT STRESSNIVÅ: Personer som hadde anvendt TM teknikken i 3-5 år hadde betydelig lavere kortisolnivå under TM sammenlignet med rett før utøvelsen av teknikken, og betydelig lavere nivå under TM sammenlignet med kontrollpersoner som hvilte med øynene lukket. (Kortisol er et binyrebarkhormon som finnes i øket konsentrasjon i blodet under stresspåkjenninger.) «Adrenocortical Activity During Meditation»; Hormones and Behavior 10 (1978:54-60).
Mennesket i miljøet
Mennesket har selv skapt miljøproblemene verden strir med i dag. Skal det bli en vesentlig bedring, må vi utdanne alle, og spesielt de som leder samfunnets forskjellige områder, til å tenke helhetlig i pakt med naturlovene. Vårt utvidede miljøbegrep vil ivareta menneskets behov for omgivelser som bare er livsoppbyggende.
Miljø
Naturlovpartiet vil ta et krafttak for å stanse forurensingen av både menneske og miljø. Vi satser på et utvidet miljøbegrep som også omfatter mennesket. Forurensing av omgivelser og natur foregår først og fremst i menneskets tenkemåte. Miljøarbeid må skje ut fra en helhetlig forståelse for livsprosessenes samspill i menneske og naturen. Vi må få tilbake respekten for naturen og dens overordnede betydning for mennesket.
Naturlovpartiet vil introdusere utdanningsprogrammer som utvikler en i å handle i samsvar med naturen og dermed er grunnlaget for forurensning fjernet. Vi ser for oss en framtid hvor luften i byer er ren, hvor land, skog, elv og hav er fri for forurensing.
Vi vil fremme forskning på forurensning, og vil gi spesiell oppmerksomhet til å utvikle industri og transportsektoren. Partiet vil utvide forskningen på bruk av elektrisitet, vind, bølgekraft og naturgass som energikilder, i et forsøk på å redusere og deretter fjerne skadene som den oljebaserte energi påfører menneskene og omgivelsene. Forskning viser at bruk av slike energikilder blir mer og mer konkurransedyktige i forhold til fossile brennstoff, og at de kan bli tatt i bruk uten innføring av komplisert utstyr.
Vi vil arbeide for å fjerne den skadelige innvirkningen som fossilt brennstoff har når det brukes som energikilde. Vi vil hindre utvikling av kjernekraft til tross for de økonomiske fordeler denne energiformen gir. Partiet mener at livet aldri må trues for økonomiens sak. Vi vil gi skattefordeler til industri som ikke forurenser miljøet, og som produserer miljøvennlige produkter.
Vi går inn for økte tiltak for å gjenvinne og resirkulere mye av det som i dag kan brukes på nytt. Partiet vil forbedre miljøet i indre, forurensede bydeler gjennom å utvikle parkanlegg med varm, blomster og trær. Vi vil arbeide for at det tilrettelegges ideelle boområder for befolkningen i utkanten av byene.
Jordbruk
Naturlovpartiet ønsker et sterkt norsk jordbruk son ivaretar befolkningens behov for lokalt dyrket, forurensningsfri, frisk og næringsrik føde.
Naturlovpartiet vil fremme et forurensingsfritt, bærekraftig jordbruk. Gjennom våre program vil vi skape balanse i naturen, og balanse mellom jordbrukere og deres omgivelser. Jordbruket i dag preges av høy bruk av skadelig kjemisk gjødsel og sprøytemidler. Stadig sterkere giftstoffer må produseres for å få bukt på insekt og ugress. Naturlovpartiet vil gi jordbrukere støtte og kunnskap til å endre dagens drift. Vi vil tilby naturlov-baserte jordbruksprogram for å gjennopprette balansen i naturen slik at jordbrukere kan høste av naturens overflod uten å benytte destruktive stoffer. Partiet vil støtte forskning på giftfrie, naturlige, lavkostnads jordbruksteknikker for å verne vann og jord.
Et bærekraftig jordbruk
Med støtte fra naturlovene vil landbruket få større respekt, og vinne tilbake sin egentlige rolle som basisnæring i landet. Videre har det til nå ikke vært tilgjengelig teknologi som kan sikre støtte fra de naturlover som styrer den viktigste faktoren innen jordbruket - været. Et balansert jordbruk vil opprettholde en stabil basis for et sunt liv og et sunt land. Dette vil legge grunnlaget for bevaring av jord for kommende generasjoner.
Naturlovpartiet mener at lokalt dyrket mat er den som er best tilpasset for å gi befolkningen de næringsmidler som trengs for en stabil sunnhet. Partiet ønsker derfor å se et sterkt norskt jordbruk, med en tilstrekkelig produksjon til minst å dekke vårt nasjonale behov. Dette vil også gi størst tilgang på friske vekster med den høye kvalitet som vårt land er kjent for.
Forskning:
ALTERNATIVE JORBRUKSTEKNIKKER: Vitenskapelige undersøkelser av alternative og naturlige jorbruksteknikker har vist at disse metodene kan over tid gi like store avlinger som de nåværende metoder, som er basert på kjemikalier. De alternative metoder er mer sikre, mindre kostbare og mer attraktive for både bonden og forbruker. National Research Council «Alternative Agriculture,» 1989.
ØKT FORTJENESTE: Videre forskning har vist at bærekraftige jorbruksmetoder som f.eks bevarer jordsmonnet for fremtidige generasjoner forbedrer den langsiktige fortjenesten til bonden og samfunnet. American Journal of Alternative Agriculture, 1, 1987:153.
Økonomi
Vår økonomiske politikk tar utgangspunkt i den egentlige basis for all velstand: menneskets evne til å handle kreativt og dynamisk i pakt med omgivelsene.
Vår grunnleggende økonomiske politikk vil følge naturlovene som alltid er nærende, støttende og utviklende. Mennesket er den viktigste, men samtidig minst utviklede ressurs vi har i samfunnet. Vi vil sette i verk programmer for å utvikle det fulle, kreative potensial i ethvert individ.
Både forskning og erfaring fra næringslivet viser at våre virkemidler bedrer grunnlaget for økonomisk vekst, kreativitet og dynamikk i befolkningen. Samtidig reduserer vårt program samfunnets problemer og dermed det offentliges utgifter.
Vårt mål er at alle i samfunnet skal bli virkelig selvtilstrekkelige. Samfunnsøkonomien vil alltid bli påvirket av faktorer som inflasjon, arbeidsledighet, økonomiske sykluser osv. Maharishi-effekten (se side 19) har vist seg å produsere en tydelig nedgang i inflasjon og arbeidsledighet, og har dermed bidradd til vekst i samfunnet. Gjennom denne vil bevisstheten til landets innbyggere øke. Dette medfører at befolkningen spontant begynner å tenke og handle i overensstemmelse med naturlovene, som opprettholder fremgang og velstand i samfunnet.
Mer kreativitet i næringslivet
Grunnlaget for nyskaping er kreativitet. Gjennom å redusere stress i den kollektive og individuelle bevissthet, kan vi love at dynamikken og kreativiteten i befolkningen øker. Dette vil gi en styrket sysselsetting med økt næringsaktivitet innen alle sektorer i samfunnet. Vi kan derfor legge vekt bak slagordet «arbeid for alle».
Vi støtter idealet til en friere markedsøkonomi etterhvert som næringslivets helhetlige tenkning heves gjennom partiets program. De høye idealene til en fri markedsøkonomi vil bli tilnærmet gjennom et velorganisert samarbeid mellom det offentlige og næringslivet. Vi vil gi økt mulighet for offentlig støtte til lovende ideer og foretak. Subsidier på et mer generelt grunnlag må være tilgjengelige for næringslivet, men ledelsen i disse bedrifter må bli opplært i ledelse gjennom naturlovene. Dermed vil en oppnå høyere effektivitet og at midler ikke går til spille.
Vi vil aktivt søke råd fra suksessrike ledere i forretnings- og industriliv når det gjelder utformingen av regjeringens økonomiske politikk.
En bedre økonomi vil bli skapt gjennom å følge naturlovene som arbeider gjennom prinsippet om «minste motstands vei» - maksimal oppnåelse gjennom minimal bruk av krefter på grunnlag av uendelig kreativitet.
Forskning:
Personer som i gjennomsnitt hadde praktisert TM i 11 måneder viste betraktelige forbedringer i jobbsammenheng sammenlignet med flere kontrollgrupper. Arbeidsinnsats og arbeidsglede økte, mens ønsket om å skifte jobb ble redusert. Dette studiet viste også at praktisering av TM forbedret forholdet mellom ansatte og ledere. Nivået av forbedring var i samsvar med antall måneder med praktisering av TM. Personer på alle nivåer i bedriften dro fordeler av å praktisere TM-programmet. «Transcendental Meditation and Productivity» Academy of Management Journal 17 (1974): 362-368.
BEDRE HELSE HOS ANSATTE: I en stor undersøkelse i Japan ble 447 industriarbeidere som lærte Transcendental Meditasjon (TM) sammenlignet med 321 ikke mediterende arbeidere, over en 5 måneders periode. TM gruppen viste tydelige reduksjoner i fysiske plager, impulsivitet, følelsesmessig ubalanse, nevrotiske tendenser og angst, samt mindre søvnløshet og røyking. Japanese Journal of Industrial Health 32 (1990): 656.
Lavere skatter og avgifter
Skatter og avgifter skal gi muligheten til å ivareta samfunnets fellesoppgaver. Naturlovpartiet vil føre en forebyggende politikk som gjør at problemene som idag krever høye skatter og avgifter, vil minke.
Skatter og avgifter.
Skattepolitikken til naturlovpartiet vil karakteriseres av lave skatter for alle. Vi vil gradvis redusere skattene ettersom problemer i samfunnet reduseres. Behovet for høye skatter skyldes problemer som er skapt ved at folk bryter naturlovene.
Brudd på naturlovene er den grunnleggende årsak til all stress, sykdom, ineffektivitet, mangel på kreativitet og kriminelle handlinger. Dette skaper problemer overalt i samfunnet. Folk forventer at styresmaktene løser problemene. Den eneste løsning styresmaktene ser er å bevilge penger, noe som må finansieres av skatter og avgifter.
Vi vil gjøre kunnskap om naturlovene tilgjengelig slik at folk ikke lenger bryter naturlovene. Dette vil automatisk redusere de offentlige utgifter og derved behovet for høye skatter. Et eksempel her er vårt helseprogram som forskning viser er i stand til å redusere helseutgiftene med milliarder av kroner i året. Vårt mål om velstand for alle er derfor en vitenskapelig realitet. Med økt støtte fra naturlovene når vi dette målet samtidig som den enkelte utvikles gjennom økt trivsel.
Vår skattepolitikk vil være rettferdig for alle lag av befolkningen. For å oppnå dette vil det være nødvendig med noe variasjon i skattene i forhold til inntekt. Målet er å holde et skattenivå på mellom 10-20 %.
Regjeringens foreldrerolle består i å hjelpe folk til å øke sin formue. Derfor ønsker ikke partiet å frarøve suksessrike og kreative mennesker i landet deres rikdom. Suksess og kreativitet blant enkeltindivid danner utgangspunkt for vekst og framgang i hele nasjonen.
Vi vil virkeliggjøre det frie markedsøkonomiske ideal ved å gi folk med lav inntekt den nødvendige trening for å få en høyere inntekt. En fri markedsøkonomi burde mene å skape mer velstand, og samtidig la befolkningen få anledning til å nyte den.
Vi ønsker å redusere merverdiavgiften. Denne avgiften er noe folk flest misliker. Gleden ved å handle minsker når moms legges på varenes pris, og dette medfører ofte at negative tanker går til styresmaktene. Vi vil også fjerne skatt på profitt. Disse midlene kan investeres i et selskap eller brukes til å opprette nye selskaper som ansetter flere folk. Dette vil oppmuntre selskap til å reinvestere overskudd for å skape nye industrier og arbeidsplasser. Vi vil omformulere arbeidsgiveravgiften, noe som vil øke sysselsettingen ved at det blir rimeligere for bedrifter å ansette folk.
Vi vil forenkle det kompliserte skatte- og sosialvelferdssystemet. Dette vil forenkle administrasjonen og gjøre den mer effektiv.
Økt sysselsetting
En amerikansk forsker foretok et omfattende studie over 9 år (1979-1988), som viste at en fredsskapende gruppe ved et universitet i USA (MIU) var ansvarlig for 54 % av den totale reduksjonen i den såkalte Misery Index i USA (en sum av inflasjon og arbeidsledighet). Dette tilsvarer et fall i arbeidsledigheten på 0,384 % pr. år. «Time-Series Analysis of U.S. and Canadian Inflation and Unemployment: A test of Field-Theoretic Hypothesis,» Proceedings of the Business and Economics Statistics Section, American Statistical Association (Washington, D. C.), (1987).
Arbeidsledighet
Vi vil sette i verk tiltak for å oppnå full sysselsetting i landet.
Grunnlaget for nyskaping er kreativitet. Gjennom å redusere stress i den kollektive og individuelle bevissthet, kan vi love at dynamikken og kreativiteten i befolkningen øker. Dette vil gi en styrket sysselsetting med økt næringsaktivitet innen alle sektorer i samfunnet. Vi kan derfor legge vekt bak slagordet "arbeid for alle".
Vi vil tilby arbeidsløse arbeid gjennom offentlige programmer for å fornye og forskjønne landet gjennom å anlegge flere parker, skape sunnere bomiljø, rehabilitere offentlige bygninger og anlegg (som skoler), iverksette energiøkonomiseringstiltak osv. Det er vår mening at alle arbeidsledige bør få tilbud om å delta i denne gjenoppbyggingen av landet under regi av det offentlige.
Spesielle opplæringsprogram for stressreduksjon og personlig utvikling vil bli tilbudt de arbeidsledige. Dette vil redusere presset fra en vanskelig livssituasjon og øke konkurransedyktigheten på arbeidsmarkedet.
Vi vil oppfordre og gi fordeler til bedrifter som innfører 6 timers arbeidsdag til sine ansatte. Partiet ønsker å skape en økonomisk situasjon som gjør at befolkningen slipper å komme utslitt hjem etter en lang arbeidsdag uten mulighet for å nyte sin fritid.
Vi vil aktivt søke råd fra suksessrike ledere i forretnings- og industriliv når det gjelder utformingen av tiltakssiden for arbeidsledige.
Et fall i arbeidsledigheten vil også føre med seg en økning i bruttonasjonalproduktet. Staten vil spare over en milliard i arbeidsledighetstrygd og attføring, og stat, kommune og det private næringsliv vil tjene milliarder på en økning i BNP. Kostnadene til å opprettholde den koherensskapende gruppen er beregnet til rundt 30 mill. kroner årlig.
Redusert kriminalitet
Gjennom vårt forebyggende program vil vi spare store summer, samtidig som en fjerner all lidelsen som lovbrudd påfører den enkelte samfunnsborger.
Kriminalitet.
Vårt mål er å fjerne den grunnleggende årsak til kriminalitet - den manglende evnen i befolkningen til å tenke og handle i samsvar med naturlovene. Vårt justis- og fengselssystem ser ikke ut til å kunne stoppe en økende bølge av kriminalitet i samfunnet. Fengslene er overfylte og rehabiliteringen virker ikke. De som blir sluppet fri etter en dom begår nye lovbrudd. Tilbakefallsprosenten blant siktede ligger i dag på hele 70 %. Økonomisk kriminalitet er også økende og mer avansert, og begås ofte av mennesker med høy utdannelse.
Utgiftene til fengselsvesen, rettsvesen og politi beløper seg årlig til ca. 7,5 milliarder kroner. I tillegg kommer den økonomiske belastningen av kriminalitet i form av skade på eiendom, forretningsvirksomhet og utbetalte forsikringer. Det mest effektive program for rehabilitering av lovbrytere har vist seg å være Transcendental Meditasjon. Denne teknikken reduserer stress i den enkeltes liv, noe som automatisk fører til nedgang i nye forbrytelser.
De styreorganer som etableres av Naturlovpartiet vil være demokratisk i den fulle betydning av uttrykket. Det offentlige vil opprettholde ro og orden ved å utdanne folk til å tenke og handle spontant i overensstemmelse med naturlovene. En hindrer dermed at stress får bygge seg opp på det individuelle og det kollektive nivå. Dette er den eneste måten å fjerne grunnlaget til kriminalitet på. Så lenge tvungen håndhevelse av loven er nødvendig, kan ikke regjeringen utøve virkelig demokrati. Selve handlingen med å håndheve loven fratar individet rett til frihet.
Vi vil tilby spesielle forebyggende program til elever som faller ut av skolen, og til ungdom i storbyer som lett kan bli dradd inn i kriminelle miljø. Vi vil også prioritere å fornye og forskjønne indre, tette bydeler så omgivelsene blir mer harmoniske.
Gjennom vårt forebyggende program vil vi spare store summer, samtidig som en fjerner all lidelsen som lovbrudd medfører samfunnsborgere.
Naturlovpartiet er det eneste parti som virkelig kan redusere kriminaliteten i samfunnet. På det kollektive plan har utøvelsen av TM i grupper vist å redusere mange negative samfunnstrekk der kriminalitet er et av disse, jfr. forskningen.
Forskning:
REDUSERT KRIMINALITET I STORBY: En koherensskapende gruppe i Washington, D.C., U.S.A., utførte TM-Sidhi programmet, som et eksperiment for å redusere kriminaliteten sommeren 1993. I samarbeid med politiet og 27 uavhengige eksperter ble det registrert et fall på gjennomsnittlig 23 % i den totale voldelige kriminaliteten, sammenlignet med en gjennomsnittlig økning på 11 % i samme periode over de foregående fem år. Preliminary data, Institute of Science, Technology and Public Policy, M.I.U.
Mindre tilbakefall blant straffede
Studier har vist at TM er mer effektiv i å redusere tilbakefall enn andre rehabiliterings-program. Innsatte som mediterer har vist en reduksjon i angstnivå, større motstand mot stress, mindre nevrotisk og psykopatisk oppførsel, og mindre tilbakefall. (Journal of Criminal Justice, 15, 1987, 211; International Journal of Comparative and Applied Crimininal Justice, 11, 1987, 111).
PERSONLIG VEKST HOS FENGSELSINNSATTE: I løpet av 25 år er det utført 13 forskningsstudier på fengselsinnsatte som praktiserer TM. TM har blitt brukt med stor suksess som et rehabiliteringsprogram i flere land. Studier har vist at TM-teknikken er mer effektiv i å fremme personlig vekst hos fengselsinnsatte og redusere tilbakefall, enn noe annet rehabiliteringsprogram. Innsatte som mediterer har vist en reduksjon i angst- nivå, større motstand mot stress, mindre nevrotisk og psykopatisk oppførsel, en økning i ego-utvikling og mindre tilbakefall. (Journal of Criminal Justice, 15, 1987, 211; International Journal of Comparative and Applied Crimininal Justice, 11, 1987, 111).
Effektiv rehabilitering
Naturlovpartiet ønsker å innføre Transcendental Meditasjon som et valgfritt rehabiliteringsprogram i norske fengsler.
Utifra forskningsresultater som foreligger forventes dette å redusere antall tilbakefall for lovovertredere med inntil 50 %. Siden 70 % av de som fengsles er tidligere straffedømte, vil en 50 % reduksjon i antall tilbakefall, kunne redusere antall innsatte med 35 % over en 3-5 års periode. Dette vil igjen kunne gi en kostnadsreduksjon på over 300 millioner kroner innen fengselsvesenet alene .
En tilsvarende reduksjon innen den offentlige forvaltings (politi, rettsvesen, o.s.v) øvrige utgifter kan også forventes og vil beløpe seg til 2,3 milliarder kroner. I tillegg vil det være store økonomiske besparelser for næringsliv og samfunn. Dessuten kan det forventes en økning i landets produktivitet, da menneskelige ressurser som tidligere var destruktive, gradvis blir produktive i samfunnsøkonomien.
Kostnadene for å implementere et slikt rehabiliteringsprogram for alle fengselsinnsatte i Norge vil beløpe seg til en engansgsinvestering på ca 90 millioner kroner.
Et fredsskapende program
Utenrikspolitikk
Hovedprinsippet bak Naturlovpartiets utenrikspolitikk er at Norge alltid skal yte en nærende innflytelse til verdens nasjoner. Dette kan vi oppnå ved at vår nasjonale bevissthet bringes i harmoni med naturlovene. Dermed vil den nærende og skapende kraften i naturlovene lede nasjonens handlinger og spre denne effekten til andre land.
Samarbeidet med andre land - EF saken.
Økt kommunikasjon og samarbeide mellom landene er en naturlig utvikling som ikke kan eller bør stanses. En åpnere verden betyr at vi lettere kan hente kunnskap for utviklingen av vårt eget samfunn. Men samtidig øker farene for at vi tar inn negative impulser. Derfor er det så viktig at vi styrker vår egen tradisjon og kultur. Naturlovpartiets program kan oppnå dette ved at det styrker vårt næringsliv, våre tradisjoner og kultur.
Når det gjelder Norges søknad om medlemskap i EF, ønsker Naturlovpartiet først å ta standpunkt når en avtaleforslag foreligger. Den tradisjonelle måte partene forsøker å vinne frem på gjennom argumentasjon, hjelper ikke på grunnproblemet i EF-saken: Usikkerhet ut fra svakhet som skyldes mangel på dynamikk og kreativitet innen de forskjellige samfunnsområder, enten det gjelder Ja- eller Nei-siden. Basis for vårt standpunkt er ønsket om å forene Ja- og Nei-siden ved å styrke de nærings- og kulturområder som føler frykt for at den andre siden vinner. Vi kan da øyne en ny og større integrasjon av befolkningen uten en splittet nasjon og de skadevirkninger som dette gir med hensyn til stress og produktivitetsnedgang. Kun dette vil gi et rettferdig resultat som tjener alle der ingen blir overkjørt av flertallet.
Bare ved å stå sterkt som nasjon kan vi være fri for negative konsekvenser av økt internasjonalt samarbeide. Dette kan best gjøres ved at vi livliggjør våre lokale naturlover, de som utgjør vår egenart, næring og styrke. Igjen kommer vi tilbake til vårt program for å livliggjøre vår nasjonale bevissthet. Samtidig vil den økte renhet i vår egen nasjon sørge for at vi ikke eksporterer uheldig innflytelse til andre land.
- Våpensalg
En integrert nasjon hvor folket er i harmoni med hverandre, vil ikke skape fiender utenfra. Det beste og enkleste forsvar er å unngå å skape en fiende.
Naturlovpartiet ønsker å redusere norsk eksport av våpen og teknologi som er egnet i militære aksjoner. Salg av våpen skaper frykt og ødeleggelse i utlandet. I lengden vil også prinsippet «som du sår skal du høste» gi lidelse tilbake til vårt eget land.
- Utviklingshjelp - selvtilstrekkelighet og ikke avhengighet.
Vi mener at dagens utviklingshjelp må endres. Vårt mil er å utdanne innbyggerne i mottakerlandene til å utvikle de menneskelige ressurser. Vi ønsker å øke folks kreativitet, å styrke de kulturelle verdier og å fremme et liv i større pakt med naturlovene i tillegg til materiell hjelp. Dette vil være det eneste som kan gi selvtilstrekkelighet og skape nasjoner som ikke lever i gjeld, fattigdom og avhengighet.
Færre internasjonale konflikter
Under krigen i Libanon viste det seg at Gruppeøvelsen av Naturlovpartiets fredsskapende program førte til 75 % reduksjon i antall drepte, 68 % reduksjon i krigsskader, 66 % økning i samarbeidet mellom de stridende parter og 48 % reduksjon i konfliktnivået generelt. Journal of Conflict Resolution, 32, 1988,776;34, 1990,756.
Naturlovpartiet satser på et fredsskapende program som gjør det forsvarlig å redusere forsvaret. Vi innser at krig og konflikter er et uttrykk for stress og konflikter i samfunnet. Ved å redusere stress og spenninger i individ og samfunn, kan vi oppnå et harmonisk samfunn.
Forskning:
FÆRRE DREPTE I KRIG: Under krigen i Libanon viste det seg at gruppeutøvelsen av Naturlovpartiet sitt Fredsskapende program førte til 75 % reduksjon i antall drepte. Journal of Conflict Resolution, 32, 1988, 776; 34, 1990, 756.
FÆRRE KRIGSSKADER OG MINDRE KONFLIKTER: Under krigen i Libanon fant man også 68 % reduksjon i krigsskader, 66 % økning i samarbeidet mellom de stridende parter og 48 % reduksjon i konfliktnivået generelt, som et resultat av en fredsskapende gruppe. Dissertation Abstract International 49, 1988, 2381 A).
BEDRE INNHENTING ETTER STRESSBELASTNING: Veteraner fra Vietnamkrigen, som lærte TM teknikken, viste tydelige forbedringer på 8 psykologiske og sosiologiske parametere, mens de som deltok i psykoterapi ikke viste noen fremgang. TM utøverne viste også hurtigere fysiologisk innhenting etter stressbelastninger basert på tilpasning av hudmotstanden. "Transcendental Meditation in the Treatment of Post-Vietnam Adjustment"; Journal of Counseling and Development 65 (1985): 212-215.
Distriktspolitikk
Naturlovpartiet ønsker et sterkere offentlig ansvar for at lokalsamfunnet får mulighet til utvikling. Vår distriktspolitikk vil ta ansvaret for at servicetilbud som post, bank, skole og nærbutikk opprettholdes, samtidig som vi støtter utviklingen av lokalt tilpassede arbeidsplasser.
Vi tar utgangspunkt i at ingen innbygger kan være lykkelig, ha fremgang og trives i sitt liv dersom de lokale forhold, de lokale naturlover, blir neglisjert. Vårt lands utstrekning tilsier at lokale forhold er forskjellige og årstidene skaper forskjellige rammer rundt vår hverdag.
Et dynamisk lokalsamfunn
Naturlovpartiet ønsker et sterkere offentlig ansvar for at lokalsamfunnet får mulighet til utvikling. Vår distriktspolitikk vil ta ansvaret for at servicetilbud som skole, post, bank, og nærbutikk opprettholdes.
Distriktspolitikken må derfor legge den lokale trivsel og selvtilstrekkelighet som grunn for sine virkemiddel. Vi ser en utvikling der selvstyret på det lokale plan øker mot stadig større harmoni med de lokale forhold, uten sentralstyring av mennesker som ikke selv erfarer de lokale forhold. I et integrert samfunn med en sammensveiset nasjonal bevissthet er denne økte selvstyreretten mulig, uten konflikter med sentrale myndigheter og det øvrige samfunn.
Sosialpolitikk
Vi vil supplementere pengebidragene med programmer for å opplive individets fulle muligheter innen sosiale tiltak for pensjonister, arbeidsledige, barn, syke, uføre og fattige.
Arbeidsledighetstrygd vil bli supplementert med programmer for å nære kreativitet og selvtilstrekkelighet gjennom veksten av høyere bevissthetstilstander, og ved hjelp av effektive utdannings- og omskoleringsprogrammer. Det vil også bli tatt i bruk programmer der arbeidsledige yter service innen områder av allmennyttig verdi for samfunnet.
Barnetrygden vi bli styrket slik at småbarnsmødre ikke blir tvunget til å arbeide på grunn av økonomiske hensyn. Dette vil være et viktig hjelpemiddel for å sikre styrken og selvtilstrekkeligheten for de kommende generasjoner.
Den forebyggende og naturbaserte helsepolitikken til Naturlovpartiet (se helse) vil redusere behovet for syketrygd i befolkningen.
Økte pensjoner vil bli supplementert av programmer som vil sikre god mental og fysisk helse, velvære og glede hos pensjonistene. Disse programmene vil bringe fullbyrdelse til de eldres rolle i samfunnet.
Forskning:
REDUSERT BRUK AV STIMULERENDE MIDLER:
24 undersøkelser viste betydelig reduksjon i bruk av alkohol, sigaretter, og en lang rekke foreskrevne og ikke-foreskrevne narkotiske midler. The International Journal of the Addictions, 1991; 26; 3:293-325.
PERSONLIGHETSUTVIKLING OG SELVREALISERING: Personer som deltok i Transcendental Meditasjon programmet, ble målt en gang før og 2 måneder etter at de hadde lært TM teknikken, viste tydelige positive forbedringer i personligheten sammenlignet med en kontrollgruppe (målt med Personal Orientation Inventory - POI, som ble utviklet av Shostrøm for å måle Maslows begrep selvrealisering). Journal og Counseling Psychology 20, (1973):565-566.
Mer harmoni i familien
FORBEDRET HELSE OG FORLENGET LIV HOS ELDRE: En undersøkelse ved Harvard vurderte effektene av TM og to andre program på klienter ved 8 aldershjem (gjennomsnittsalder 81 år). Kun i TM gruppen var 100 % av forsøkspersonene fremdeles i live 3 år etter at programmet startet. Overlevelsen hos de to andre behandlingsgruppene og kontrollgruppen var 87 %, 65 % og 77 % henholdsvis, mens klientene for øvrig ved aldershjemmene hadde 62 %. Man fant også at de som praktiserte TM viste betydelige forbedringer i oppfattelses-fleksibilitet sammenlignet med kontrollgruppen og andre behandlingsgrupper, og hadde betydelig lavere systolisk blodtrykk. Journal of Personality and Social Psychology, 57 (1989): 950-64.
Abort
Historien viser at det er vanskelig å lovfeste moral. Nye lover som setter restriksjoner for aborter, vil bare skape ekstra problem og vil ikke hjelpe til å redusere antall aborter. Regjeringens rolle burde være å sørge for at folket får den nødvendige utdanning for å unngå at problem skapes. Gjennom effektiv utdannelse kan vi redusere antall aborter i mye høyere grad enn gjennom å introdusere restriksjoner eller forbud mot abort.
Vår forebyggende politikk sammenføyer to tilsynelatende motstridende synspunkt: De som er imot abort vil se at antall aborter reduseres betydelig mer gjennom utdannelse og forebyggende arbeid enn gjennom strenge lovverk. De som er for selvbestemt abort vil også bli tilfredsstilt fordi vi ønsker at den endelige avgjørelsen bør ligge hos den saken angår mest.
Styrking av familielivet
Økningen av stress og spenninger i samfunnet svekker integriteten og harmonien i familielivet. Den eneste løsningen er å fjerne stress i individet og den kollektive bevissthet. Dette vil hjelpe den enkelte til å ta private beslutninger som er mer intelligente og livsfremmende, både for en selv og for hele familien.
Vi mener at enslige småbarnsforeldre ikke skulle bli tvunget til å arbeide på grunn av økonomiske hensyn. Når barn får en god og trygg oppvekst med mye oppmerksomhet fra sine foreldre, vil dette gjøre kommende generasjoner stabile og sterke.
De eldre er en ressurssterk gruppe med mye verdifull livserfaring. De eldre utgjør en kilde av visdom som bør verdsettes for å veilede familiemedlemmer og samfunnet.
En regjering som tilfredsstiller alle
Vårt program vil skape harmoni og enhet i det politiske bilde ved at det skaper velstand, sunnhet og lykke til alle uansett politisk holding.
En nasjonal regjering
Vi vil skape en nasjonal regjering som integrerer hele nasjonen. Vi vil invitere ledende personer fra alle politiske parti, og de mest framgangsrike personer innen alle næringer til å bidra med kunnskap og ekspertise. Dette vil gjøre de mest effektive program tilgjengelige innen alle områder av samfunnets administrasjon. De mennesker som selv har kunnet vise til suksess i sine liv med støtte fra naturlovene, er de best egnede til å lede landet. Dermed vil landet styres med den største ekpertise i å gi alle innbyggere støtte fra naturens lover.
Naturlovpartiet vil gripe fatt i det positive som andre partier står for og hjelpe til med å fremme slike saker. Dette er mulig fordi Naturlovpartiet har et grunnlag som integrerer "isme-plattformene" til de etablerte partier. Partiets program for å integrere nasjon vil gjennom større samling og enhet i folket bety økt produktivitet og fremgang. Vi vil holde det politiske yrket i hevd på et høyt moralsk og faglig nivå slik at folket igjen kan få tiltro og respekt for de som leder nasjonen.
Et program bygd på vitenskapelige prinsipper
Naturlovpartiet er unikt i den forstand at partiets politikk bygger på solide vitenskapelige prinsipper. Disse er dokumentert gjennom 500 vitenskapelige undersøkelser foretatt på ledende universitet og forskningsinstitusjoner over hele verden. Resultatene av disse undersøkelsene er publisert i anerkjente, vitenskapelige tidsskrift.
Maharishi-effekten og "en gruppe for en regjering
Et av Naturlovpartiets hovedmål er å introdusere programmer som vil høyne den kollektive bevissthet i landet. For å nå dette målet vil vi legge forholdene til rette for at "en gruppe for en regjering" dannes og opprettholdes. Dette er en gruppe som utfører Transcendental Meditasjon (TM), og det videregående TM-Sidhi programmet.
Studier over hele verden viser at slike grupper har en sterk positiv innvirkning på hele samfunnet. Negative faktorer som kriminalitet, ulykker og katastrofer minker, og harmonien og livskvaliteten i samfunnet øker. Den større grad av orden og helhet som skapes på det kollektive plan gjennom gruppeutøvelsen reflekteres i handlingsmønsteret til innbyggerne i området. Denne effekten kalles for «Maharishi-effekten» etter oppdageren av teknologien.
Det bør være myndighetenes ansvar å danne og opprettholde «en gruppe for en regjering» for å holde nasjonens bevissthet harmonisk. Dette vil skape en handlekraftig regjering, som høster anerkjennelse i hele befolkningen. Naturlovpartiet bringer dermed et nytt element inn i politikken; administrering gjennom naturlovene. Den perfeksjon som vi finner i naturens administrering, kan enkeltmennesket i stadig større grad få del i gjennom vårt program.
