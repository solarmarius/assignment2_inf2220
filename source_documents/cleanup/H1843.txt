
Tirsdag 7. juli 1992
Parlamentarisk leder Kåre Gjønnes:
ABORTKAMP OG BISTANDSPOLITIKK HENGER SAMMEN
Kristelig Folkeparti har gjennom en rekke år vært det partiet som har holdt abort-saken varm i norsk politisk debatt. Partiet har også vært regnet som en pådriver i bistandspolitikken. Disse to sakene henger nøye sammen: Det er ikke troverdig å kjempe for vern av forsterets menneskeverd dersom man ikke samtidig kjemper for menneskeverdet til de som lever i sult- og katastrofeområdene.
Å opprettholde et høyt ambisjonsnivå på bistandspolitikken er spørsmål om være eller ikke være for Kristelig Folkepartis troverdighet som et parti som vil ta vare på livet. Det er alarmerende dersom folk som sier de deler KrFs verdigrunnlag, åpner opp for å redusere på bistandsbudsjettet på grunn av trangere økonomiske kår her i landet.
De nedskjæringene som det er nødvendig å gjøre i norske budsjetter, må gå på forbuket, og ikke på det som gis til de svakeste stilte i verdenssamfunnet.
