
Dato: 4.mars 2004
Fremskrittspartiet
PRESSEINVITASJON
Siv Jensen diskuterer EU i Bergen
Førstkommende lørdag besøker Siv Jensen Bergen for å blåse i gang Fremskrittspartiets EU-debatt. Europabevegelsen og Nei til EU vil være til stede for å forsøke å overbevise FrPs folkevalgte.
6. og 7. mars går startskuddet for Fremskrittspartiets EU-debatt. Rundt 140 folkevalgte FrP-ere fra hele Vestlandet vil denne helgen være samlet på
Quality Hotel Edvard Grieg Bergen for å diskutere det viktige EU-spørsmålet.
Seminaret vil foregå hele lørdag og søndag. Lørdag klokken 11.10-11.50 innleder Fremskrittspartiets første nestformann Siv Jensen til debatt. I sin tale vil hun gjøre rede for ulike problemstillinger knyttet til EU og Fremskrittspartiet.
Klokken 14.00-15.00 vil Europabevegelsens Trine Radman fortelle hvorfor Fremskrittsparti-sympatisører bør si Ja til EU.
Deretter er det Nei til EUs Harald Hoves tur til å overbevise forsamlingen!
Pressen er hjertelig velkommen til å være til stede hele helgen. Se vedlegg for fullt program.
- - - - - - - - - - - - - - - - - - - - - -
FrP Europaseminar 2004
Bergen 06. - 07. mars, Quality Hotel Edvard Grieg
AGENDA
Lørdag 6. mars:
1000 - 1100 Registrering,
1100 - 1110 Ønske velkommen ved Geir Mo
1110 - 1150 Innledning ved Siv Jensen
1150 - 1320 Europa i dag ved Franck Orban ( Europaprogrammet )
1320 - 1400 Lunsj
1400 - 1500 Europabevegelsen ved Trine Radman
1500 - 1515 Pause
1515 - 1615 Nei til EU ved Harald Hove
1615 - 1620 Innledning til gruppearbeid ved Geir Mo
1620 - 1800 Gruppearbeid/ diskusjon
1800 - 1830 Oppsummering av gruppearbeid ved Geir Mo og Karin Ståhl Woldseth
1930 - 2000 Mingling i barområdet
2000 Middag.
Søndag 7. mars:
1000 - 1010 Velkommen til ny kursdag ved Geir Mo
1010 - 1100 EØS modell, Sveits modell og andre tilnærmingsformer til EU v. Espen Espeset
1100 - 1115 Pause
1115 - 1245 Hvordan harmonerer FrPs program med EUs politikk og politiske utvikling innen
følgende områder:
· Demokrati og selvråderett, Sylvi Listhaug
· Innvandring, Per Sandberg
· Sikkerhet og ansvar, Per Christian Krogh
1245 - 1345 Lunsj
1345 - 1515 Hvordan harmonerer FrPs program med EUs politikk og politiske utvikling innen
følgende områder:
· Energi / olje, Øyvind Vaksdal
· Fiske / havbruk, Espen Espeset
· Landbruk, Solveig Horne Kolnes
1515 - ca. 1530 Oppsummering og avslutning i plenum ved Geir Mo
Det tas forbehold om evt. endringer i programmet.
