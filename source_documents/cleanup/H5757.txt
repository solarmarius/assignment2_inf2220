
Uttalelse fra Senterpartiets ordførerkonferanse 15.04.02.:
JA TIL EN DUGNAD FOR DESENTRALISERING
Norge er inne i en sterk sentraliseringsbølge. Nå må rikspolitikerne ta ansvar og snu. Vi opplever en sentralisering av De fatter vedtak som forsterker den, og svekker ordninger som skulle jevne ut forskjeller.
arbeidsplasser, makt og kapital. Store deler av landet vil oppleve sterke negative konsekvenser dersom vi lar markedsliberalistene styre utviklingen. Regjeringen og stortingsflertallet lar ikke bare sentraliseringen skje.
Kravet om en distriktskommisjon uttrykker en sterk bekymring for det som skjer i distriktene. Senterpartiet støtter kravet, men det må ikke bli en sovepute slik at man venter med å gjøre noe. Politikerne har kunnskap om utviklingen, handlingsrom og virkemidler for å snu den. Regjeringen sentraliserer, men det skjer uten at de har bedt om velgernes fullmakt til dette. Det er nå behov for å få sentraliseringens pris på bordet. Hva koster den samfunnet og enkeltindividet?. Det vil skape grunnlag for et mer balansert bilde for hva som er lønnsomt , og hvor verdiene ligger. I dag omstiller vi i stort tempo uten å vite mot hva og til hvilken pris.
Den sterke sentraliseringen fører til høyere boligpriser, økende miljøproblemer, flere og lengre køer, mer kriminalitet og økt rusmisbruk, slik vi ser i Osloområdet. Fraflytting fører til at investering i arbeidsplasser, veier, boliger, skole, tele og elektrisitetsnett osv. blir liggende ubrukt, og det må bygges nytt i vekstkommunene. Hele lokalsamfunn blir liggende ubrukt og det blir dyrere å tilby tjenester til de som blir boende igjen. Dette er dårlig samfunnsøkonomi.
Regjeringen må sette iverk tiltak for å stoppe flyttestrømmen, slik Stortinget vedtok i forbindelse med distriktsmeldingen våren 2001. Desentralisering må være et mål for behandling av alle saker i regjering og Storting. For å sikre en robust og stabil bosetting vil Senterpartiet:
· sikre alle likeverdige tjenester uavhengig av hvor du bor
· distriktene må få beholde sin del av verdiskapningen
· flytte ut og desentralisere statlige arbeidsplasser
· redusere reise og transportkostnadene og sikre lik bensinpris i hele landet
· ruste opp og bygge ut vegnettet for å sikre næringsliv og bosetting i distriktene
· øke reisefradraget for arbeidsreiser
· sikre bredbånd til alle. Alle skal ha tilgang til teknologisk infrastruktur til samme tid og pris
· gjøre regionale høyskole og forskningsinstitusjoner til sentrale utviklingsaktører i samarbeid med næringsliv og regionale myndigheter
· gi distriktsnæringene en ny giv og sikre utøverne i landbruket en inntekt på linje med andre yrkesutøvere
· sikre rekruttering og lokalt eierskap i i fiske, landbruk, havbruk og næringsliv for øvrig
