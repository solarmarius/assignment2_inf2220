
27. april 1999
FREMSKRITTSPARTIETS
STORTINGSGRUPPE
fra Stortingsrepresentant Dag Danielsen, Fremskrittspartiet
NØDRETTSINSTITUTT MOT
FOLKEMORD MÅ KLARGJØRES
- Norge må arbeide internasjonalt for klargjøring av et nødrettsinstitutt for organisasjoner som NATO som gir klart folkerettslig grunnlag til å kunne gripe inn for NATO, sier Danielsen. I Stortinget i dag har han reist en interpellasjon som foreslår dette.
- Kosovo-konflikten og debatten rundt den, nasjonalt så vel som internasjonalt, har vist at det haster å klargjøre folkeretten på dette området. Ingen folkemorder skal kunne føle seg trygg og bruke folkeretten som skjold for å kunne myrde vilt. Menneskerettighetene er grunnlaget for folkeretten, disse er universelle og dersom folkeretten brukes som hinder mot å kunne stoppe folkemord undergraves dens eksistens, uttaler Danielsen..
- All tvil om internasjonale organisasjoners adgang til å stoppe folkemord bør ryddes av veien. Ingen Milosevic, Hitler eller Staling må lenger kunne spille på en eventuell tvil i opinionen om at de kan bli stilt til ansvar for sine egne handlinger i eget land fordi et handlingslammet FN ikke kan gripe inn, avslutter Danielsen.
