
Onsdag 29. mars 1995
Kristelig Folkepartis Pensjonistforum utfordrer Sosialdepartementet:
KOMMUNAL ELDREOMRSORG MÅ STYRKES
Den svakeste gruppen i dagens samfunn er de eldste eldre, de som på grunn av sykdom og/eller alderdom er pleiepasienter og har behov for jevnlig tilsyn. I mange kommuner i vårt land reduseres institusjonsplassene, mens:
* antall nye pensjonister øker
* antall 80-åringer og 90-åringer øker
* de siste hjemmearbeidende husmødre, som tradisjonelt har tatt seg av pleieoppgaver i hjemmet, nå blir pensjonister.
Neste kommunevalgperiode varer helt fram til år 2000. Behovet for institusjonsplasser vil øke sterkt i perioden i de fleste kommuner.
KrFs pensjonistforum vil derfor be departementet om følgende:
1. Statens tilskudd til kommunenes eldreomsorg må øremerkes. Dete r den eneste måte å få gjennomslag for sentrale myndigheters satsing på dette området.
2. Sosialdepartementet må anspore kommunene til å legge til rette for ulike kombinasjoner av omsorgs- og velferdstiltak for eldre.
Videre mener en at satser for minstepensjon må økes vesentlig.
