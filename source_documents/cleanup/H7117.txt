
22.05.03
Rød Valgallianse
Tillater justisminister Dørum omfattende at CIA-opererasjoner på norsk jord?
- Inngår amerikanske og britiske etterretningstjenester i en avtalt arbeidsdeling om etterretningsvirksomhet på norsk jord? spør Torstein Dahle, leder i Rød Valgallianse.
I dagens avis ( 22.05.03) skriver VG at amerikanske og britiske hemmelige tjenster skal ha fått utvidede fullmakter til å operere på norsk jord etter terrorangrepene mot USA 11. september 2001. Justisminister Odd Einar Dørum har i ettermiddag gått ut og benektet det.
- Uttalselsen fra Dørum er høyst uklar, påpeker Torstein Dahle. - Dørum bekrefter nemlig at samarbeidet mellom tjenestene er styrket etter september 2001, på den andre side hevder Dørum at det ikke er foretatt endringer i arbeidsdelingen mellom norske og utenlandske tjenester. Som kommentar om etterretningsvirksomhet på norsk jord er dette svært lite betryggende, sier Dahle.
- Det kan se ut som om den amerikanske og britiske etterretningsaktiviteten i Norge er betydelig og økende, sier Torstein Dahle.
- Det må være et ufravikelig prinsipp at enhver etterretningsvirksomhet på norsk jord skal håndteres av norske tjenester, avslutter han.
