
27.08.02
KrFU
Oppretthald distriktskontora!
KrFU-leiar Per Steinar Osmundnes er skuffa over NRK-styret sitt vedtak om å legge ned den redaksjonelle leiinga ved fire distriktskontor.
- Eg fryktar at dette vil svekke NRK som allmennkringskastar for heile landet. Det er difor gledeleg at statsråd Valgerd Svarstad Haugland tek det naudsynte ansvaret og stoppar desse planane, seier han.
Osmundnes meiner det er underleg at styret vil gjennomføre fleire samanslåingar av distriktskontor før evalueringane av tidlegare gjennomførte samanslåingar er avslutta.
- NRK har ein verdi for samfunnet som det er viktig å ta vare på. Dette er bakgrunnen for at Staten er eigar av NRK. Sidan Staten er eigar er det viktig at kulturministeren som NRK si generalforsamling tek det naudsynte ansvaret for å sikre at NRK kan levere eit allmennkringkastingstilbod i alle delar av landet. Dette har statsråden no gjort til fulle, seier Osmundnes.
