
17.12.2003
Stortingsrepresentant Rune J. Skjælaaen (Sp)
Lesarinnlegg
Regjeringa sviktar Folkehøgskulane
Regjeringa foreslår eit kutt på 10 millionar i støtta til folkehøgskulane. - Dette er eit kutt som vil få store fylgjer for folkehøgskulane rundt om i landet. Senterpartiet gikk i sitt alternative budsjett inn for å oppretthalde løyvingane til folkehøgskulane, og vi er skuffa over at vi ikkje fikk fleirtal for dette.
Kuttet som Høgre, Venstre og KrF no vedtar saman med Arbeidarpartiet, vil bety auka utgifter for skulane. - Når vi veit korleis mange folkehøgskular balanserer økonomien sin på ein knivsegg allereie med dagens støtte, er det lett å skjønne at disse kutta er alvorlege.
Dei verdiar og dugleikar som folkehøgskulane vektlegg skil seg i mange tilfeller frå dei vi finn i det øvrige skulesystemet. Folkehøgskulen er for mange ein sjanse til å tilegne seg både faglege og sosiale kunnskapar, og fordjupe seg i fagtilbod som dei i utdanningssystemet for øvrig ikkje ville ha høve til å studere. Søkjartala til folkehøgskulane er jamt gode, og talet på elevar er aukande. Ein reduksjon i løyvingane vil føre til at elevane får eit dårlegare tilbod.
Senterpartiet er mest skuffa over at tidlegare folkehøgskulevener som Venstre og Kristeleg Folkeparti, no sviktar dette skuleslaget.
