
14.01.03
Senterungdommens Landsforbund
Ungdom må si nei til EU
Ungdom er opptatt av internasjonal solidaritet og miljø, og må derfor si nei til EU!
Ja-siden er på offensiven, og flere meningsmålinger viser nå ja-flertall til EU i hele landet. Senterungdommen vil nå mobilisere til kamp mot EU. For å vinne en ny EU-kamp må ungdom stemme nei! Ungdom har like god grunn til å stemme nei til EU i dag som i 1994. I 1994 sa motstanderne at EU ville går mer i retning mot Europas forente stater, og fikk desverre rett. Makt og kapital er mer sentralisert i Europa-Unionen enn noen gang. Vi ser nå konsekvensene av EUs indre marked der kapitalen går foran fokevalgt styring, og euroen er innført nesten i hele EU.
Reis dere til kamp mot EU!
Si ja til internasjonal solidaritet og nei til EU! EU er et usolidarisk prosjekt der krav om markedstilpasning fra storkapital og multinasjonale selskaper går foran utjamning av fattigdom både i unionen og i verden som helhet.
Stem nei til et lukket Europa! EU-systemet legger opp til en strengere flyktninge og innvandringspolitikk gjennom oppbygning av sterke yttergrenser for å holde den fattige verden borte fra Europas rikmannsklubb.
Vis solidaritet med verdens fattige, si nei til EU! Det er gammeldags og hevde at EU må bli en motvekt til USA. Løsningene på framtidas utfordringer er ikke å gjennoppbygge blokktenkningen på den vestlige halvkule etter mønster fra den kalde krigen. I dag bruker 20 prosent av av jordas befolkning 80 prosent av jordas ressurser. For å løse de store miljutfordringene og fattigdomsproblemene i verden må u-landene få mer innflytelse gjennom FN.
Si ja til folkemakt, si nei til mer makt til kapital og byråkrati. EU er et grunnleggnde udemokratisk prosjekt der makt overføres fra folkevalgte organer til middelaldrende menn i grå dresser som er talerør for kapitalinteressene.
Si ja til miljøet, si nei til markedsfrihetene. EUs indre marked går foran miljøutfordringene. Bærebjelken i Europa- unionen er fri flyt av kapital, varer og tjenester.
