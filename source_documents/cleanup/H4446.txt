
torsdag 30. november 2000 17:40:09
Venstres leder Lars Sponheim:
- Ingen tvil om at investeringsavgiften fjernes
- Siden budsjettavtalen mellom sentrumspartiene og Arbeiderpartiet ble inngått, har det hos noen vært uklarhet om investeringsavgiften skal fjernes. Dette er det ingen grunn til. Fjerning av investeringsavgift fra 2002 er en del av budsjettavtalen og ble vedtatt i Stortinget i dag ved at selve loven om investeringsavgift ble opphevet. Dermed fjernes investeringsavgiften automatisk fra 1.1.2002. Dette sier Venstres leder Lars Sponheim.
- Fjerning av investeringsavgiften fra 2002 vil være et viktig løft for arbeidsplasser og nyskapning i næringslivet, sier Lars Sponheim. Fjerning av investeringsavgiften innebærer lettelser på ca. 6,5 milliarder kroner. Investeringsavgiften er i dag fragmentert, den rammer tilfeldig og det er betydelige innkrevingskostnader for det offentlige. Når vi fjerner investeringsavgiften vil det også være et viktig skritt i retning av Venstres og sentrums prosjekt for "Et enklere Norge", sier Sponheim.
