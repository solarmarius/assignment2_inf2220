
Fredag 9. oktober 1992
GJENVALG I KrFs STORTINGSGRUPPE
Kåre Gjønnes og Svein Alsaker er gjenvalgt som henholdsvis leder og nestleder i Kristelig Folkepartis stortingsgruppe. Også styret i stortingsgruppa ble gjenvalgt da gruppa konstituerte seg på et gruppemøte onsdag.
I tillegg til leder og nestleder, består gruppestyret av stortingsrepresentantene Helga Haugen, Borghild Røyseland og Kjell Magne Bondevik. Lagtingspresident Dag Jostein Fjærvoll møter i styret som medlem av Stortingets presidentskap.
Varamedlemmene til gruppestyret er Odd Holten, Britt Harkestad, Solveig Sollie og John S. Tveit. Sistnevnte er også stortingsgruppas innpisker.
