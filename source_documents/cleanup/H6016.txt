
15.06.02
Magnhild Meltveit Kleppa (Sp):
Bondevik og FrP svikter de eldre og funksjonshemmede
Til tross for tidligere løfter om å satse på de som trenger det mest, svikter nå Bondevikregjeringa og Fremskrittspartiet den videre eldresatsinga. De vil heller ikke i 2003 etablere en tilskuddsordning som sikrer ressurskrevende brukere i kommunene, sier Magnhild Meltveit Kleppa fra Senterpartiet, leder i kommunalkomiteen.
Det er dokumentert at det trengs 9300 sykehjemsplasser og omsorgsboliger. Av dette vil flertallet på Stortinget bare bygger ut 5000. Det er oppsiktsvekkende at Fremskrittspartiet som selv ynder å framstille seg som de eldres forsvarer, nå ikke vil sikre at kommunene får fullført eldresatsinga, sier Kleppa.
De samme partier er heller ikke villige til å etablere en ordning hvor staten dekker ekstrautgiftene til hjelp for de mest pleietrengende funksjonshemmede. Her er det dessverre også Fremskrittspartiet som svikter. Hadde de stått på det de har ment før, ville en forutsigbar finansiering vært på plass fra 2003, sier Kleppa.
Senterpartiet foreslår å forlenge eldreplanen med det dokumenterte behovet på 9300 plasser, og vil at staten dekker 80% av kostnadene til særlig ressurskrevende brukere ut over 600 000 kroner.
