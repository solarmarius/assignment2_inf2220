
9/01-02
Per Sandberg, Stortingsrepresentant Fremskrittspartiet.
Skjer det noe med Norsk asyl - og flyktningepolitikk, nå da?
Sandberg stiller spørsmålet etter at politimester i Tromsø Truls Fyhn, i dag går til frontalangrep på flyktningepolitikken i Norge. Fyhn får i tillegg full støtte fra Arne Johannessen, leder av politiets fellesforbund i Oslo.
- Gang etter gang har Fremskrittspartiet, i forskjellige sammenhenger påpekt at asyl- og flyktningepolitikken i Norge er helt ute av kontroll, dette uten å få videre forståelse for sine påstander. Heller ikke politiet har funnet det riktig å støtte opp under Fremskrittspartiets tidligere advarsler, sier Sandberg.
Sist Fremskrittspartiet prøvde å sette søkelyset på dette problemet var i desember 2001, da Stortinget måtte tilleggsbevilge flere hundre millioner pga. økt asyltilstrømning til Norge i 2001. Her kom det frem at flere tusen asylsøkere fortsatt ikke var registrert av politiet, og flere tusen sto i kø for å få behandlet sin asylsøknad.
- Fremskrittspartiets advarsler har dreid seg om frykten for kriminelle og terrorister, slik både Fyhn og Johansen gjør i Dagsavisen i dag 9 januar. Dette er resultatet av en langvarig og naiv asyl- og flyktningepolitikk fra alle politiske partier, bortsett fra Fremskrittspartiet, men politi, UDI og andre bør heller ikke gå fri for kritikk, mener Sandberg. Disse har latt situasjonen utvikle seg uten alt for store protester. Sandberg håper Fyhns utspill vil få flere til å reagere, men tror dessverre at utviklingen vil fortsette inntil det vil få dramatiske konsekvenser i Norge.
