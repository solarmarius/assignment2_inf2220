
6.10.2003
Nestleder i samferdselskomiteen, Jorunn Ringstad (Sp)
Spørsmål til Samferdselsministeren.
oversendt fra nestleder i samferdselskomiteen, Jorunn Ringstad til Samferdselsminister Skogsholm.
Følgende spørsmål er i dag
Spørsmål til Samferdselsministeren.
Forhandlingane mellom Posten og representantar for lokalaviser i samband med varsla auke av
porto, er no sluttført. Kva vil Statsråden gjera overfor Posten når ein ser dei konsekvensane den varsla auke får for lokale og regionale aviser, og kven skal ta ansvaret for at mangfaldet av lokalaviser skal kunne overleve?
Grunngjeving:
Etter avslutta forhandlingar mellom Posten og avisene, kan ein no sjå konsekvensane av den auke i porto som skal innførs på aviser og blad.
For mange av lokalavisene vil dette får så store økonomiske konsekvensar at dei ikkje lenger har økonomi til å oppretthalde drifta. Dette vil og få store ringverknader, mellom anna for små lokale trykkeri.
I konsesjonane til Posten er det lagt vekt på ikkje- diskriminerande vilkår for prisfastsetjing og Samferdselsdepartementet har tidlegare gjeve si vurdering av korleis konsesjonen bør tolkast med omsyn til fastsetjing av porto ved distribusjon av blad og aviser. Departementet har og lagt vekt på at ei eventuell endring av Posten sin konsesjon ville vera uheldig då dette kan virke konkurransevridande. Konsekvensane av dette vert færre lokalaviser. Det er vanskeleg å forstå at ikkje Statsråden og meiner at dette er uheldig. Slik det ser ut no, verkar konsekvensen av auka krav til avkasting å vera viktigare enn oppretthalding av lokalaviser. Posten grunngjev mellom anna si auke av porto med at Posten ikkje har noko kulturpolitisk ansvar.
Eg vil be statsråden ta initiativ til tiltak overfor Posten slik at ein hindrar dei dramatiske konsekvensane som det nå ser ut til å verta av auka porto for aviser og blad.
