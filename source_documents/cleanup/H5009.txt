
Oslo, 17. august 2001
Inge Lønning
Nei til høye egenandeler for yrkeselever
Det er uakseptabelt at enkelte yrkeselever må betale egenandeler på 10 000 - 15 000 kr for nødvendig undervisningsmateriell og annet utstyr. Dette er en urimelig merbelastning for elever som velger en yrkes- eller fagutdannelse. Høyre mener at det er nødvendig å treffe tiltak for å fjerne denne merbelastningen, og ser det som mest naturlig å bygge ut materiellstipendordningen for videregående opplæring.
Høyre mener at det nå haster med å få en skikkelig behandling av Aamodt-utvalgets forslag om endringer i finansieringsordningene for videregående opplæring (NOU 1999:33). Denne utredningen ble fremlagt i desember 1999, og Høyre venter at Regjeringen legger saken frem for Stortinget så fort som mulig. Hvis ikke, vil Høyre sørge for å ta de nødvendige initiativ under høstens budsjettbehandling.
