
Tirsdag 21. juli 1992
KrFK-leder Aud-Inger Aure:
NEI TIL EGENANDELER FOR MINSTEPENSJONISTER
Forslaget fra Sosialdepartementet om å gi kommunene adgang til å kreve egenandel fra minstepensjonister som har behov for hjemmehjelp og hjemmesykepleie, er et alvorlig anslag, først og fremst mot eldre kvinner, sier lederen for Kristelig Folkepartis Kvinner, Aud-Inger Aure. Hun reagerer sterkt på at det nok en gang er de svakeste som skal betale regningen.
Aud-Inger Aure minner om at åtte av ti minstepesnjonister er kvinner som har brukt sin arbeidskraft på omsorgsarbeid og som hjemmearbeidende. Dersom kommunene også skal kunne kreve egenandeler av disse når de trenger hjemmehjelp eller hjemmesykepleie, rammer man en gruppe som har det vanskelig nok fra før, mener KrFK-lederen.
-Dersom det er behov for å hente inn penger på sosialbudsjettene, må man heller se på sykelønnsordningen, og vurdere å innføre karensdager. Det må bli slutt på at man alltid skal skjerme de som er yrkesaktive og som har en ordnet økonomi, og la de svak-este blø, sier Aud-Inger Aure. Hun legger til at hun kommer til å ta opp dette med lederne i de andre politiske kvinneorganisasjonene ved første anledning etter sommer-ferien.
