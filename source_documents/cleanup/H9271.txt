
2.6.2005
Stortingsrepresentant Knut Storberget, Ap:
- LETTERE Å FÅ RETT
Arbeiderpartiet har ved behandlingen av tvisteloven i Stortingets justiskomité foreslått flere lovendringer og tiltak for å gjøre folks adgang til domstolene lettere. I dag er det for vanskelig å få rett for dem som har rett, sier justispolitisk talsperson i Arbeiderpartiet, Knut Storberget. Rettsliggjøringen av samfunnet taler dessuten for at terskelen for folk flest til å gå til domstoler og advokater nå senkes.
Arbeiderpartiet har derfor foreslått:
DOMMEREN FASTSETTER SALÆRET
- Dommeren og ikke advokaten selv skal fastsette advokatenes salær i flere typer saker, bla. barnefordeling, saker om hus og hjem, trygdesaker, erstatning og forsikring, forbrukerssaker og arbeidsrettssaker
MAKISMALPRIS PÅ ADVOKATSALÆR
- Det settes maksimalpris på timesalæret lik den offentlige rettshjelpssatsen i det samme utvalg saker
LETTERE Å SLIPPE SAKSOMKOSTNINGER NÅR EN TAPER EN SAK
-Foreslår at lovens begrep om "tungtveiende grunner" byttes til "gode grunner"
-Åpner for fritak når det har betydning av velferdsmessig art eller hvor styrkeforholdet partene imellom tilsier det
EN BEDRE FRI RETTSHJELPSORDNING
- Regjeringen må fjerne de egenandeler den igjen har innført på fri rettshjelp samt vurdere å heve inntektsgrensen og utvide anvendelsesområdet for fri retthjelp
