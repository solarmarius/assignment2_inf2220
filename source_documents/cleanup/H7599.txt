
9/9-03:
Venstres stortingsgruppe
- Beklagelig av Israel
- Det er sterkt å beklage at Israel har utvist den norske demokratiutsendingen Anja Riiser, sier Venstres parlamentariske leder Trine Skei Grande.
Anja Riiser er leder i Norsk senter for demokratistøtte, som er opprettet med støtte fra Utenriksdepartementet. Hun ble nektet innreise til Israel fordi hun ifølge israelske myndigheter utgjør en sikkerhetsrisiko, og ble fengslet. I dag er hun sendt tilbake til Norge.
- Det er trist at fredelige personer som er ute i demokratiske og sosiale ærender blir nektet innreise. Det svekker fredsprosessen og det humanitære arbeidet, sier Trine Skei Grande, som mener flere slike avisninger vitner om vilkårlighet fra israelske myndigheters side.
