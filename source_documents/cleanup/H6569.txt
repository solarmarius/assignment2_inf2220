
11.03.02
Vegard Martinsen, (DLF)
Opphev boplikten nå!
Det er sjelden det er grunn til å rose landbruksminister Lars Sponhem, men nå har han gjort en god ting: han har opphevet boplikten på en eiendom i Lillesand!
Lokalpolitikerne frykter at dette vil skape presedens - men DLF håper at dette vil skape presedens. DLF er for frihet - og frihet innebærer at man skal kunne bruke sin eiendom til hva man måtte ønske av fredelige aktiviteter: man kan f.eks. bo på sin eiendom - eller man kan la være.
At naboer skal blande ha rett til å blande seg opp i hva NN måtte bedrive av fredelige aktiviteter på sin egen eiendom er grotesk - og det er nettopp dette boplikten er. Boplikten innebærer at kun dersom man bor på en eiendom så skal man ha lov til å eie den. Dette er en middelaldersk holdning som ikke hører hjemme i et sivilisert samfunn.
Tilsvarende bør all regulering av eiendommer avvikles - eierne selv bør få bestemme hva de skal bruke sine eiendommer til.
Derfor bør boplikten oppheves nå, og dette bør være det innledende skritt i dereguleringen av all eiendom. All honnør til Lars Sponheim som har tatt det første innledende skrittet!
