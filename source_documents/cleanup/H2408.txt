
Søndag 5. juni 1994
Landsmøte i Kristelig Folkepartis Kvinner:
TORILL SELSVOLD NYBORG NY KrFK-LEDER
Landsmøtet i Kristelig Folkepartis Kvinner valgte i helgen enstemmig Torill Selvsold Nyborg (43) fra Fjell kommune i Hordaland som ny leder for organisasjonen. Hun overtar etter Aud-Inger Aure, som har vært KrFK-leder i seks år. Torill Selsvold Nyborg er sykepleierlærer, og har vært første nestleder i KrFK i to år. Aud-Inger Aure var i forrige periode første vararepresentant til Stortinget fra Møre og Romsdal. Hun er jurist, og har nylig tiltrådt stillingen som distriktsarbeidssjef i Kristiansund.
Som nestledere valgte landsmøtet Torunn Laupsa fra Ski i Akershus og Randi Gran Tørring fra Sande i Vestfold. De er begge nye i KrFK-ledelsen.
Det øvrige sentralstyret i KrFK har etter landsmøtet denne sammensetningen:
Monica Bø, Porsgrunn, Telemark (gjenvalg)
Torill Lohne Eriksen, Hurum, Buskerud (gjenvalg)
Aud Angell, Alta, Finnmark (ny)
Jorunn Sunde, Førde, Sogn og Fjordane (ny)
Varamedlemmer:
Karin Bakklund Bjørkhaug, Meldal, Sør-Trøndelag
Sigrun Soppland Eknes, Hobøl, Østfold.
