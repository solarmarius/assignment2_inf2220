
22.11.02
Stortingsrep. Per Sandberg(FrP)
FrP sikrer mer og bedre velferd
Kommunalpolitisk talsmann Per Sandberg har nå igjennom forliket med regjeringspartiene klart å få enighet om å sikre reell konkurranse innen kommunesektoren.
- Nå har vi tatt de første skrittene mot en reell markedstilpasning av kommunesektoren, sier en fornøyd Sandberg.
Regjeringen har nå forpliktet seg igjennom avtalen med FrP om at de skal fremme en proposisjon som inneholder endringer i forsikringsvirksomhetsloven slik at alle som ønsker å gå over fra KLP til private pensjonsordninger nå kan gjøre dette.
- Dette er et ledd i en rekke tiltak vi har fått gjennomslag for. Og dette er ett av de mange skrittene som skal tas for å innføre reell konkurranse i kommunesektoren, sier Sandberg.
I tillegg til denne proposisjonen har Regjeringen forpliktet seg til allerede i kommuneproposisjonen for 2004 å vurdere privat utfordringsrett lik den danske modellen.
- Videre vil man i fra 1.1.2004 innføre en momskompensasjonsordning slik at man får likestilt private og kommunale aktører innen kommunal tjenesteutføring sier en fornøyd Sandberg.
Han er nå gald for at FrP endelig har fått fjernet de verste hindrene for markedstilpasning av kommunal sektor.
- Nå har vi lagt til grunn ordninger som skal være med på å gi innbyggerne i landets kommuner bedre og billigere omsorgstjenester, avslutter han.
