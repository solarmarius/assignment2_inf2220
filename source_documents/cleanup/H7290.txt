
Vedtatt på fylkesårsmøtet i Vestfold Senterparti 07-08-2003
Senterpartiet
Fylkesprogram for Senterpartiet i Vestfold 2003-2007.
GRUNNSYN.
Senterpartiet vil at Norge skal bygge sin framtid på kristne grunnverdier, mellommenneskelige verdier i pakt med dette, vår nasjonale arv og vårt demokratiske styresett. Målet for vår politikk er å skape et fellesskap av frie og selvstendige mennesker der rettferdighet, trygghet og likeverd er bærende prinsipper.
Senterpartiet vil arbeide for et samfunn som gir mennesker valgfrihet og medbestemmelsesrett og som sikrer trosfrihet, organisasjons- og ytrings-frihet og rettssikkerhet.
Den enkeltes ansvar og plikter som medlem av et fellesskap er rammen om den personlige frihet.
Senterpartiet ser hjem og familie som en grunnleggende sosial enhet i samfunnet. Vi ser det som en hovedoppgave å gi mennesker tilhørighet i oversiktlige lokalsamfunn.
Senterpartiet ønsker likeverd og likestilling slik at etnisk tilhørighet, sivil-stand, kjønn, religion og bosted ikke oppleves som forskjellsbehandling og urett.
Senterpartiet vil styrke den folkevalgte innflytelse i samfunnslivet. Gjennom desentralisering og økt nærhet til de folkevalgte organer vil vi gi den enkelte større mulighet til å påvirke og utforme sin egen livssituasjon.
All samfunnsplanlegging må ta utgangspunkt i knappheten på naturres-surser, sårbarheten i det økologiske system, hensynet til et godt miljø og den økende avstand mellom den fattige og rike del av verden. Den øko-nomiske virksomhet må skje innenfor de rammer ressurstilgangen og hensynet til et godt miljø setter.
Vekst er ikke å forbruke mer, men å forvalte bedre.
VESTFOLD FYLKE.
Vestfold er lite fylke med stor befolkningstetthet. Vi har noen av landets beste jordbruksarealer, gode havner, flyplass, jernbane, E 18 og kort avstand til det øvrige Europa. Det har lagt grunnlaget for et allsidig næringsliv.
Både næringsliv og bebyggelse er konsentrert langs kysten vår. Dette kan gi økt forurensning, tidvis trafikkork og større fare for sosiale pro-blemer. Presset på kystsonen medfører også slitasje på friområdene og press på dyrka mark og skogområder. Dette presset forsterkes med tilflytting fra andre fylker.
SP mener at befolkningsveksten i fylket ikke bør overstige 0,5% årlig.
Senterpartiet vil lette presset på kystsonen ved å fordele veksten bedre i fylket. Derfor må lokalsamfunnene i indre og nordre deler av fylket be-vares og styrkes som steder der folk ønsker å bo og arbeide, blant annet ved at midler i større grad tilfaller berørte områder.
Vi ønsker å skape et godt miljø med trygge arbeidsplasser, minst mulig forurensning, trafikkpress og sosiale problemer, samt god tilgjengelighet til offentlige og private tjenester innen helse, utdanning, kultur og næ-ringsliv.
FYLKESKOMMUNEN.
Senterpartiet mener at fylkeskommunen har en viktig oppgave innen tjenesteyting på nivået mellom kommune og stat, samt innen regional samfunnsutvikling.
Senterpartiet vil ha kommunalt samarbeid; ikke tvangssammenslåinger av kommuner og fylkeskommuner.
SP ønsker at fylkeskommunen skal være en attraktiv arbeidsgiver der hver enkelt arbeidstaker har meningsfylte oppgaver og innflytelse på egen hverdag, og der likestilling og lik lønn for likt arbeid er en selvfølge.
Fylkeskommunen skal ha hovedfokus på innbyggerne og være tydelige på hvilke tjenester den kan tilby og hvilke forventninger den kan oppfylle.
SP mener at nærhet mellom bruker og tjenesteyter er viktig, og derfor er et fylke som Vestfold med 220.000 innbyggere stort nok.
Senterpartiet vil gå inn for:
- samarbeid framfor sammenslåinger.
- at oppgaver som i dag er statlige overføres til fylkeskommunen under folkevalgt kontroll, for eksempel Fylkesmannens miljø- og landbruksavdeling.
- å lære av sykehusreformen; SP vil være restriktive med overføring av oppgaver bort fra folkevalgt kontroll.
- å få flere kvinner inn i lederstillinger.
- økt bruk av åremålskontrakter i lederstillinger.
- å være restriktive i forhold til konkurranseutsetting av offentlige oppgaver.
NÆRING, SAMFERDSEL OG AREAL
Fylkeskommunen har en viktig oppgave å tilrettelegge for næringsvirk-somhet.
Det varierte næringslivet i Vestfold bestående av ulike næringer som landbruk, industri, handel og service må tas vare på og videreutvikles. Næringsmiddelindustrien er stor med over 100 bedrifter samlet. Fylkeskommunen bør tillegge dette vekt i sitt arbeid framover. Det ligger potensial for utvikling av økt tilbud av tjenester fra landbruket til stor-samfunnet framover.
Vestfold er et attraktivt bosted og presset på arealet er stort. Det må være en fornuftig balanse mellom å bevare det sårbare kystbeltet og dyrket jord, samtidig som veksten kanaliseres til områder med utbyg-gingsmuligheter. Fylkeskommunen må i samarbeid med kommunene legge til rette for og utvikle regionale næringsarealer.
Det må være fokus på utviklingsmulighetene for de dynamiske nærings-miljøene vi faktisk har. De videregående skolene og Høgskolen i Vestfold må gi et faglig tilbud som er tilpasset næringslivet i fylket.
For å gi næringslivet best mulig betingelser er det viktig at infrastruktu-ren i form av data og telekommunikasjon bygges ut i hele fylket.
Lansiktige perspektiver må legges til grunn i arealplanleggingen. For å opprettholde grønne lunger og et aktivt landbruk slik vi har i dag, må det føres en aktiv jordvernpolitikk.
Fylkeskommunen må stimulere til regionalt samarbeid mellom kommun-ene om å styre bolig- og industriutbyggingen til mindre produktive arealer. Grunnlaget for matproduksjon må ikke ødelegges for framtidige generasjoner.
Vestfold er et av de største trafikkfylkene i landet. Sandefjord Lufthavn har en utvikling som betjener regionens behov. Som eier bør fylkeskom-munens framtidige aksjeutbytte fra lufthavnen øremerkes kollektivtran-sport.
Senterpartiet vil arbeide for en forsert utbygging av Vestfoldbanen. Vestfoldbanen bør bli en del av Sørlandsbanen.
Store deler av vegnettet i Vestfold lider av manglende vedlikehold og oppgradering. E 18 må fortløpende bygges ut til firefeltsvei, både for å øke trafikksikkerheten og framkommeligheten. Vi trenger avlastnings-veier for E 18; riksveiene 32 og 40 oppgraderes og utbedres.
Senterpartiet vil gå inn for:
- at Borgeskogen må gis mulighet for videreutvikling som regio-nalt næringsområde.
- at Høgskolen i Vestfold styrkes som instrument for kompetanse-utviklingen i fylket.
- at landbruksbasert næringsutvikling stimuleres i Vestfold.
- at det føres en aktiv politikk sammen med kommunene for å verne om dyrket mark, grønne lunger og kystsone.
- at det satses mer på trafikksikkerhetsarbeid, herunder sikring av myke trafikanter, blant annet ved videre utbygging av gang- og sykkelveier.
- Vestfoldbanen må utbygges og bli en del av Sørlandsbanen.
- at fylkesveier ikke overføres til kommunene.
MILJØ, KULTUR OG SOSIAL
Helse og sosial:
Økte fysiske aktiviteter er viktig for å styrke folkehelsen.
Senterpartiet vil gå inn for:
- at funksjonshemmede og kronisk syke får tilbud tilpasset sine behov.
- at alle skoleelever skal tilbys abonnementsordninger på frukt og grønnsaker i skolelunsjen.
Miljø:
Vestfold Senterparti skal være fylkestingets ledende miljøparti.
Senterpartiet vil gå inn for:
- at alle fylkeskommunale nybygg skal settes opp med vannbåren varme.
- at spillvarmen fra Essoraffineriet på Slagentangen må utnyttes i et fjernevarmenett.
- at NOAH Langøya beholdes i offentlig eie med aktivitet på dagens nivå.
- en svært restriktiv holdning til import av spesialavfall fra utlandet.
- å bevare kystsonen og våre kystperler.
Kultur:
Hovedmålet med kulturpolitikken er å gi det enkelte menneske et rikere liv gjennom mulighet til opplevelse og egenaktivitet. Vi vil prioritere formål knyttet til grasrota framfor tunge prestisjeprosjekt.
SP mener at kulturen er en viktig brobygger i arbeidet for å skape forståelse og kontakt i forhold til våre nye landsmenn. Ved å lære om andre kulturer blir en mer bevisst sin egen.
Senterpartiet vil gå inn for:
- at breddeidretten styrkes ved at alle skal ha sjansen til å drive med fysisk aktivitet på sitt eget nivå i et trygt og motiverende miljø.
- at vi skal legge forholdene godt til rette innen teater og scenekunst, sang, musikk, billedkunst og håndverk.
- at vi gir gode rammevilkår, priser og støtte for de som utmerker seg og som kan være forbilde og til glede for andre.
- at vi gir støtte til frivillige organisasjoner.
- at fylkesmuseet får midler til utbygging og tilfredsstillende vern av sine museumsgjenstander.
- at bibliotektjenesten styrkes, og at bokbussen opprettholdes.
- at kulturtilbudene må legges til rette for funksjonshemmede.
UTDANNING OG KOMPETANSE
Senterpartiet vil arbeide for at alle skal få en videregående opplæring til-passet den enkeltes evner og forutsetninger.
Opplæringen skal utvikle de grunnleggende demokratiske idéene; ivareta den felles kulturarven og skape forståelse for den tenke- og arbeidsmåte som utdanning gir.
Senterpartiet vil gå inn for:
- at opplæring tilpasses den enkeltes evner og forutsetninger.
- en videregående skole som opprettholder en desentralisert struktur.
- et nærmere samarbeid mellom fylkets næringsliv, kulturliv og Høgskolen i Vestfold.
- et bedre samarbeid mellom de videregående skoler og Høg-skolen i Vestfold.
- at elevene i større grad trekkes inn i sin egen undervisnings-situasjon.
- at det opprettes egne organer ved hver skole som ivaretar elevenes medvirkning.
- at det etableres et eget elevombud.
- å styrke lærerressursene og gi lærerne mulighet for faglig oppdatering.
- å styrke oppfølgingstjenesten; tiltak for ungdom som faller ut av den videregående skole.
