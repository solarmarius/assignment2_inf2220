
Tirsdag 10. mars 1992
Kristelig Folkepartis Kvinner:
AUD-INGER AURE FORTSETTER SOM LEDER
Aud-Inger Aure (49) fra Kristiansund fortsetter som leder for Kristelig Folkepartis Kvinner etter organisasjonens landsmøte i Bergen i mai. Dette er klart etter at valg-komiteen i KrFK nå har lagt fram sin innstilling. Aud-Inger Aure hadde i utgangs-punktet frasagt seg gjenvalg, men etter å ha fått en rekke sterke oppfordringer fra såvel valgkomiteen som grasrota, stiller hun nå opp igjen.
Valgkomiteen har ikke stilt opp noen motkandidat til Aud-Inger Aure. Til vervet som første nestleder stiller Ingrid Worning Berglyd fra Egersund og Torill Selsvold Nyborg fra Fjell kommune i Hordaland. Monica Bø fra Porsgrunn er kandidat til vervet som andre nestleder i KrFK.
Aud-Inger Aure har vært leder i KrFK siden 1988. Hun har vært politisk aktiv siden tidlig på 1970-tallet, og hatt en rekke kommunale og fylkeskommunale verv, i tillegg til organisasjonsverv. Ved siden av å drive et firma sammen med sin mann, er hun jus-student og første vara til Stortinget fra Møre og Romsdal.
Landsmøtet i KrFK holdes i dagene fra 1. til 3. mai i Bergen.
