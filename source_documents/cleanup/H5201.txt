
8/10-01
- Mye venstrepolitikk i regjeringsplattformen
Venstres landsstyre sluttet seg mandag ettermiddag enstemmig til det politiske grunnlaget for en samarbeidsregjering med Høyre og Kristelig Folkeparti. Landsstyret er godt fornøyd med Venstre-gjennomslagene i plattformen.
- Venstre sa før forhandlingene at en ny regjering måtte ha en god miljøprofil og sosial profil, og satse offensivt på forenkling, kultur, utdanning og forskning.
- På alle disse områdene gir samarbeidserklæringen et godt utgangspunkt. Det er spesielt gledelig at den nye regjeringen vil ta fatt i fattigdomsproblemet, gjenoppta prosjektet "Et enklere Norge", ta et krafttak for kollektivtrafikken, og bidra til et løft for forskning og utdanning, sier Venstres nestleder Aud Folkestad. Hun er også tilfreds medgrunnlaget for distriktspolitikk og kommuneøkonomi.
- Plattformen er også tydelig på andre Venstre-områder, som åpenhet, personvern, arbeidsinnvandring, flatere skatt og utredning av garantert minsteinntekt.
- På miljøområdet har Venstre og Kristelig Folkeparti høyere ambisjoner enn Høyre, og har ikke fått fullt gjennomslag. Samarbeidserklæringen gir likevel en klart bedre miljøpolitikk enn den Ap-regjeringen har stått for, sier Folkestad. ­ Med Høyre på denne plattformen er det miljøpolitiske flertallet flyttet i svært mange viktige saker. De forurensningsfrie gasskraftverkene har aldri vært nærmere og det blir en markert satsing på nye fornybare energikilder.
