
Onsdag 14. juli 1993
Stortingskandidat Jens-Petter Johnsen (KrF):
ALKOHOLAVGJØRELSER BØR IKKE SENTRALISERES
-Jeg beklager at det ser ut til å bli flertall i Oslo bystyre for at avgjørelsene i skjenkesaker heretter skal ligge til byrådet, og ikke til kommunestyret. Mine mot-forestillinger går først og fremst på det prinsipielle, og ikke på om avgjørelsene ville blitt så mye annerledes om avgjørelsen lå hos bystyret. Det sa Kristelig Folkepartis førstekandiat i Oslo, Jens-Petter Johnsen, på en pressekonferanse onsdag.
Jens-Petter Johnsen minnet om at byrådet ikke er noe folkevalgt organ, slik bystyret er. Han synes også det er uheldig at slike saker skal behandles i et forum som har lukkede møter, mens bystyrets møter er åpne.
-Jeg er også opptatt av hvordan lovverket fungerer her. Blir jeg valgt inn på Stortinget, kommer jeg til å arbeide med dette, blant annet for å unngå at det blir store forskjeller i salgs- og skjenketidene fra kommune til kommune, sa Jens-Petter Johnsen på KrFs pressekonferanse onsdag.
