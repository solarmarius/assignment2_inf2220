
29.11.00
Morten Lund,
Pressemelding fra
NYCOMED PHARMA I OSLO: NÆRINGSMINISTEREN MÅ HÅNDHEVE LOVENS BESTEMMELSER.
Lederen av Stortingets næringskomite, Morten Lund fra Senterpartiet, spurte i dag Kommunal- og regionalminister Sylvia Brustad i næringsministerens fravær om hun kunne forsvare unnfallenhet i forhold til å håndheve lovens bestemmelser omkring oppkjøpet av Nycomed Pharma i august 1999. Bakgrunnen for Lunds spørsmål til statsråden var påstande fra de ansatte ved Nycomed Pharmas anlegg i Oslo om at det ble gitt uriktige eller ufullstendige opplysninger da erverv ble godkjent i august 1999. Lund mente at vedtaket om å legge ned fabrikken måtte omgjøres all den tid erververen nettopp forsikret om at det ikke skulle bli noen redusert produksjon i Oslo som følge av salget av oppkjøpet av Pharma Nycomed.
Kommunal- og regionalministeren sa i sitt svar at Nærings- og handelsdepartementet ville vurdere om de endringer som var skjedd, en gradvis nedlegging av produksjonen i Oslo over tre år, var et brudd på godkjennelsen som ble gitt i august 1999. Hun understreket at hvis en kom frem til at erververen eller oppkjøperen av Nycomed Pharma hadde gitt uriktige eller ufullstendige opplysninger, så ville departementet vurdere å pålegge erververen å avhende de eierandeler og aktive som det meldepliktige ervervet omfattet. Imidlertid understreket hun at for å kunne gjøre dette var det behov for strenge beviskrav, og at en påstand fra de ansatte ikke var tilstrekkelig i så måte. Imidlertid understreket statsråden at hun hadde hatt møter med de ansatte om saken.
Morten Lund er ikke imponert over statsrådens behandling i denne saken.
-Nei, jeg er ikke det. Jeg mener det ikke er noen tvil om at erververen har gitt gale opplysninger i denne saken. I motsatt fall ville jo ikke de ansatte gått med på noen overtagelse. I stedet de nye eierne at produksjonen i Norge skulle øke, noe også departementet ble informert om via brev fra de nye eierne. Det er ikke vel egentlig ikke så fryktelig komplisert å trekke den slutningen at en nedleggelse av en fabrikk er forholdsvis mye annerledes enn en økning av produksjonen. Et annet viktig poeng er at departementet gjennom å unnlate å reagere denne gangen egentlig signaliserer at loven om erverv kun skal være til pynt og ikke ha noen praktisk betydning. Det kan få meget alvorlige konsekvenser for andre norske virksomheter i fremtiden avslutter Lund i fra Stortinget.
