
7/5-1999
FREMSKRITTSPARTIETS
STORTINGSGRUPPE
Fra stortingsrepresentant Per Sandberg (FrP)
Vil avskaffe NRK-lisensen
- Fremskrittspartiet vil foreslå at NRK-lisensen fjernes, og at NRK blir likebehandlet med andre radio- og TV-stasjoner, sier stortingsrepresentant Per Sandberg (FrP) i en kommentar. Kulturdepartementet har i dag foreslått at NRK's lovlige adgang til å spe på inntektene med såkalt sponsing utvides.
- NRK kan ikke få både i pose og sekk. Kulturminister Lahnstein vil dekke over sponsingen ved å la disse inntektene gå inn i et eget selskap. Jeg er redd dette vil få karakter av kryss-subsidiering, sier Sandberg.
- Enten får NRK fortsette som lisensfinansiert statskringkaster, eller så får NRK skaffe seg inntekter på samme måte som andre. FrP er tilhenger av det siste, sier Sandberg.
