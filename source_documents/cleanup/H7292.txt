
2003-2007
Sp
Rogaland Sp Fylkesprogram 2003 - 2007
Grunnsyn
Senterpartiet vil at Norge skal bygge sin framtid på vår nasjonale arv og vårt demokratiske styresett, på de kristne grunnverdiene og humanistiske verdier i pakt med disse.
Målet for vår politikk er å skape et fellesskap av frie, selvstendige mennesker, der den private eiendomsretten står sentralt.
Rettferdighet, trygghet og likeverdighet er bærende prinsipper. Rammen om den personlige friheten er ansvaret og de pliktene den enkelte har som medlem av et fellesskap.
Våre rike naturressurser må forvaltes med respekt og på en bærekraftig måte.
Senterpartiet erkjenner at by og land er avhengige av hverandre og må samarbeide om videre utvikling av hele fylket.
Gjennom vår politikk vil vi styre i stort og gi frihet i smått.
Målsettinger for den kommende perioden
Våre naturrikdommer, sammen med befolkningens kunnskap, innsikt, skaperevne og kompetanse er grunnlaget for sysselsetting og verdiskaping.
Vi vil ta vare på og videreutvikle hovedtrekkene i bosettingsmønstret i Rogaland. Det vil kreve økt innsats for tilrettelegging for næringslivet i alle deler av fylket. Næringspolitikken må blant annet ha som mål å demme opp for den økte sentraliseringen.
En grunnleggende forutsetning for å nå slike mål, er en kvalitetsmessig god og funksjonell offentlig infrastruktur - alt fra helse-, omsorgs- og utdanningsinstitusjoner og kultur til veier, kollektivtransport og elektroniske kommunikasjonssystemer.
Senterpartiet ser det som overordnet viktig å få realisert de prosjekter som er lagt til grunn i transportplaner for alle deler av fylket. I den forbindelse legges til grunn at følgende prosjekter oppstartes / ferdigstilles: T-forbindelsen, Finnfast, Ryfast, dobbeltspor jernbane / bybane og
Rv 44 - transportplan Jæren.
Senterpartiet ser positivt på et utvidet samarbeid med sine nabofylker. Regionen står overfor store utfordringer, og et sterkt og forpliktende samarbeid vil styrke regionen. Det vil være et viktig virkemiddel for å motvirke den økende sentraliseringen mot østlandsregionen. Gjennom en aktiv nærings- og regionalpolitikk kan vi styrke Rogaland på en positiv måte.
Senterpartiet mener at kulturpolitikken må utformes slik at den gir innbyggerne i fylket en lokal identitetsfølelse. Frivillige lag og organisasjoner representerer en uvurderlig kulturfaktor i samfunnslivet. Spesiell stor verdi har det arbeidet som utføres overfor barn og unge.
Fra vår side vil det være viktig at idretten utvikler masseidrett og sunn toppidrett side om side.
Kulturpolitikken skal samtidig være med å vise hvilke enorme kulturelle ressurser fylket har i form av aktivt utøvende kunstnere. Vi vil være aktivt med for å støtte finansieringen av kulturinstitusjoner i fylket som har regional og nasjonal betydning.
Befolkningsutviklingen i Rogaland de kommende årene krever betydelige investeringer i videregående skoler. Senterpartiet ser det som svært viktig å kunne tilby våre ungdommer kvalitetsmessig utdanning i gode og funksjonelle skolebygg.
Vi vil jobbe aktivt for at Rogaland fortsatt skal være ett av de ledende fagopplæringsfylkene i landet.
Vi vil gjennom vår skolepolitikk legge opp rammene slik at skolene skal få handlingsrom for forsøksvirksomhet av ulikt slag.
Selv om sykehusene er blitt overlatt til staten, mener vi at fylkets politikere skal være ombud som sikrer at våre innbyggere får et godt og likeverdig sykehustilbud.
Vi vil være aktive pådrivere for at alkohol- og narkotikaproblemene skal settes på dagsorden. Her mener vi det er viktig med et godt samarbeid mellom de ulike instansene som jobber innenfor disse fagfeltene.
Kultur
Senterpartiet vil arbeide for:
- å gi frivillige lag og organisasjoner gode arbeidsvilkår
- å stimulere til økt samarbeid mellom frivillige lag og organisasjoner og innvandrer-
sentrene for å bedre integreringen av barn og unge med innvandrerbakgrunn
- å arbeide for at det blir tilrettelagt for gode idrettsaktiviteter og annen
kulturvirksomhet blant funksjonshemmede
- å videreføre arbeidet med ungdommens kulturmønstring
- å sikre distriktsmusikerordningen
- å bygge ut Dalane folkemuseum
- å sikre Rogaland teater og Haugesund teater gode vilkår
- å videreutvikle arbeidet med regionale kulturfestivaler i Ryfylke og Dalane
- at Stavanger - regionen blir Kulturby 2008
- å bidra til at gamle håndverkstradisjoner blir tatt vare på og holdt ved lag
Miljø, ressurs og energi
Senterpartiet vil arbeide for:
- å sikre grønne lunger i og rundt store sentra
- å bidra til å utnytte gitte naturressurser
- å sikre lokal sjølråderett innenfor nasjonale retningslinjer
- at det blir utarbeidet bruksplaner innenfor landskapsvernområdene
- økt bruk av våre kyst- og fjordområder i tråd med kystsoneplanen
- å vurdere vannkraftprosjekt ut fra energibehov, miljøhensyn og lokal forankring
- å videreutvikle og ta i bruk alternative energikilder som for eksempel bioenergi,
vindmøller, bølgekraft, varmepumper og metangass fra avfallsplasser
- økt fokus for å hindre vekst i energiforbruket f. eks. ved at fylkeskommunen i sine
bygg går foran med et godt eksempel når det gjelder ENØK-tiltak
- at kraftressursene i eksisterende, små og gamle kraftverk blir utnyttet bedre
- å stimulere til utbygging av minikraftverk og mikrokraftverk der dette kan gjørs uten
store naturinngrep
- miljøvennlige gasskraftverk
- å ha en rovdyrforvaltning som tar hensyn til næringsinteressene
- å ikke tillate ulv i Rogaland
Arbeid og næringsliv
Senterpartiet vil arbeide for:
- bedre samferdsel og veistandard som en viktig forutsetning for næringsutvikling.
- å utnytte lokale- og naturgitte forutsetninger i form av:
Þ industri og handel
Þ landbruksbasert industri
Þ bruk av sand- og steinressurser
Þ utnytting av gass der forholdene ligger til rette for det
Þ arbeide for at Haugalandet skal være et senter for bruk av gass og
videreutvikling av teknologi i den forbindelse, jf. stortingsmeldingen
om gass.
Þ fiske og fiskeoppdrett og lokal videreforedling
- å støtte opp om bruken av naturgass
- å gi verftsindustrien gode rammevilkår
- å bidra til videreutvikling av verkstedindustrien i Rogaland
- å arbeide for tiltak som støtter opp om eksportrettede næringer
- å styrke utviklinga av turist- og reiselivsnæringa
- å sikre at nasjonal turistvei ( Forsand - Røldal ) gjennomføres
- å prioritere bruken av regionale utviklingsmidler som grunnlag for vekst i
næringssvake områder
Matfylket Rogaland
Senterpartiet vil:
- videreutvikle Rogaland som matfylke nummer en
- gi landbruksnæringa og landbruksmiljøa utviklingsmuligheter og trygghet for
framtida
- at det fortsatt må gis muligheter til å satse på økologisk landbruk
- støtte den gode innsatsen som allerede er satt i gang i fagmiljøet blant kokker,
restauranter og landbruk støtte arbeidet med gards- og lokale spesialproduksjoner
- styrke jordvernet og den langsiktige arealplanleggingen
- styrke gründer og nyskapingsmiljøene
- nøye vurdere behovet for vern av naturområder der dette kommer i konflikt med
næringsutvikling
Utdanning
Senterpartiet vil arbeide for:
- breie kombinasjonsskoler med ulike fag slik at man kan etablere gode lærings- og
fagmiljø for elever og lærere
- nisjetilbud der forholdene ligger til rette for det, blant annet i Lund og Suldal
- å utnytte eksisterende skolebygg optimalt
- å heve kvaliteten i skolen både innholds- bygnings - og utstyrsmessig
- å sikre elevenes rettigheter til et godt arbeidsmiljø
- å innføre prøveordning med elevombud
- at undervisningspersonell får bedre etterutdanningstilbud og faglig støtte
- å styrke yrkesveiledningstjenesten
- å arbeide for å videreutvikle internasjonaliseringsarbeidet i den videregående skolen
- å videreutvikle konseptet elevbedrift
- å arbeide for at flere fullfører yrkesfaglig studieretning
- å sikre Yrkes OL til Rogaland i 2009
- å ta i bruk nettbasert opplæring som et supplement til fysisk oppmøte ved
videregående skole
- å videreutvikle et kvalitativt godt og desentralisert voksenopplæringstilbud
- å få flere desentraliserte høyskoletilbud
- å være en pådriver for realiseringen av et 5. universitet
Samferdsel
Senterpartiet vil arbeide for :
- å etablere ordningen " Hjem for en 50 - lapp der det er behov for dette
- å videreføre ordningen med ungdomskortet
- dobbeltspor på jernbanen mellom Stavanger og Sandnes med planlegging for
forlengelse
- opprusting av jernbanen gjennom Drangsdalen
- sanering av alle planoverganger
- å støtte en utredning av Høgfartsbanen
- å støtte arbeidet med realiseringen av Rogfast, men ikke på bekostning av Finnfast
og Ryfast
- ny bru over til Risøy
- bru over Gandsfjorden
- at Rogaland skal få en større del av investeringsmidler til vedlikehold og rassikring
- en kraftig satsing på bedre vedlikehold av eksisterende veier og baner
- opprusting av RV 44 Hå - Sokndal
Þ FV Helleland - Eia
Þ FV 501 Heskestad - Sokndal
- forsvarlig rassikring på riksvei 503 i Gloppedalen
- at kollektivtilbudet blir et reelt alternativ til privatbilen i fylkets byer og tettbygde
strøk
- arbeidsruter i rushtiden
- å videreutvikle og samordne rutetilbudet for hurtigbåt, ferge, buss og tog, samt
innføre ett felles betalingssystem
- nattåpent fergetilbud i Ryfylke
- å støtte utvidelsen av rullebanen på Haugesund Lufthavn Karmøy
Helse
Stortingets flertall har vedtatt at fylkeskommunen ikke lenger skal ha ansvaret for sykehustjenester inkludert psykiatri, rusvern eller barne- og familietjenester
Senterpartiet vil arbeide for:
- å kreve åpen saksbehandling og innsyn i de statlige helseforetakene
- at innbyggerne i vårt fylke skal få et fullverdig sykehustilbud
- å bevare den høye kompetansen på sykehusa
- å opprettholde sykehustilbudene i Sauda, Eigersund og Sandnes
- å utvikle sykehusa som utdanningsinstitusjoner
- at tjenestetilbudet innen barne- og familietjenesten og rusvernet videreutvikles og
styrkes
- at sykefraværet reduseres blant annet gjennom at det settes økt fokus på Helse, miljø
og sikkerhetsarbeidet
- at desentraliseringen av psykiatrien fullføres
- at psykiatritilbudet til barn og unge prioriteres høyt
- at kommunene i samarbeid utvikler fellestil bud for tunge brukere av tjenester inne
psykiatri og funksjonshemming
- å sikre et tilfredsstillende tannhelsetilbud til lovpålagte grupper i alle kommuner
- å rekruttere nok tannhelsepersonell ved å være konkurransedyktige på lønn og
arbeidsbetingelser generelt
- å opprettholde en desentralisert tannklinikkstruktur
