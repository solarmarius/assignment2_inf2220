
14/5-02
Regjeringspartiene og Fr.P. skulder ved skulder
Morten Lund (Sp):
REDUSERT ÅRSAVGIFT I DISTRIKTENE BLIR NEDSTEMT
Senterpartiets forslag om å redusere årsavgiften for motorvogn i distriktene fikk ikke flertall i dagens møte i Finanskomiteen på Stortinget. Forslaget ville medvirket til å redusere avstandsulempene for folk og næringsliv i områder med lange kjøreavstander. I første omgang ble det bedt om at et system med en slik differensiering ble utredet av Regjeringen. Forslaget ble støttet av Arbeiderpartiet, Sosialistisk Venstreparti og Kystpartiet.
Forslaget ble satt fram i innstillingen om Fremskrittspartiets forslag om månedsvis avgift for motorsykler og "sporty" biler som er i bruk bare om sommeren. Dette forslag fikk bare Fr.P´s egne stemmer.
-Det er overraskende at ikke Fremskrittspartiet benytter en slik anledning til "sterk nedsettelse av skatter og avgifter". Jeg håper vi senere kan få bekreftet at partiets motto ikke er begrenset til de sentrale strøk.
-At Regjeringspartiene ikke støtter et distriktsvennlig forslag, føyer seg inn i en lang rekke av eksempler på at det er Høyres linje som følges.
