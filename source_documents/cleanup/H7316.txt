
02.07.03
Unge Venstre
Brems invasjonen av nordmenn!
Halvparten av de som er dømt for lovbrudd i Strömstad og Tanum Tingrett er norske, i følge dagens Aftenposten. Nordmenn er derfor kraftig overrepresentert på kriminalitetsstatistikken.
Dette beviser det jeg alltid har sagt. Nordmenn følger ikke normer og regler i det svenske samfunnet, sier leder i Unge Venstre, Monica Tjelmeland. Hun har sett seg grundig lei på at nordmenn tar seg til rette i Sverige og utgjør en fare for folk flest.
Det kan ikke være slik at svensker er fritt vilt for norske lykkejegere. Sverige står overfor store problemer og utfordringer, og når man ser på den store tilstrømningen av nordmenn, er det all grunn til å være bekymret, sier hun.
Tjelmeland tror ikke nødvendigvis integrering er veien å gå. ­ Hvis vi sperrer dem inne vil de ikke kunne gjøre noe galt. Alle nordmenn må derfor plasseres i interneringsleire før de slippes løs blant folk flest i det svenske samfunnet, sier hun.
De kan ikke oppføre seg som i hjemlandet når de kommer til Sverige, understreker Tjelmeland, som ikke synes at hun skjærer alle over en kam.
