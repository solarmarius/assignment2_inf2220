
06. juni 2000
Kjell Magne Bondevik:
Lite konkret fra Stoltenberg
-I forhold til forventningene til Stoltenbergs tale i Bergen i kveld, var talen lite konkret. På de områder den var konkret er det i stor grad en oppfølging av den politikk og de initiativ som sentrumsregjeringen var godt i gang med. Men det er positivt at Stoltenberg formulerer mål for regjeringens politikk, og at han tar en del selvkritikk.
Dette uttaler parlamentarisk leder i Kristelig Folkeparti, Kjell Magne Bondevik i en kommentar til Jens Stoltenberg sin tale i kveld.
Stoltenberg sier at helse, skole, omsorg og barnehager skal prioriteres med mer penger. -Da er det underlig at første mulighet til å prioritere dette, Revidert Nasjonalbudsjett, medfører en altfor svak satsing på helse, uttaler Kjell Magne Bondevik.
På enkelte områder forsøker Stoltenberg å ta æren for initiativ foretatt av sentrumsregjeringen. Et eksempel er oppgavefordelingsutvalget som sentrumsregjeringen nedsatte på bakgrunn av Voksenåserklæringen.
Når det gjelder sykehusenes situasjon kreves det handling for å bidra til en bedre helsetjeneste. Stoltenberg har som mål å rydde opp i problemene i løpet av to år. Her har den nye regjeringen et godt utgangspunkt i de planer og lovforslag som sentrumsregjeringen la fram.
I forhold til modernisering har Stoltenberg rettet hovedfokus på offentlig sektor. -Det er nødvendig å modernisere offentlig forvaltning. Men jeg vil oppfordre Stoltenberg til å fokusere mer på det sivile samfunns betydning for et moderne og velfungerende samfunn. Det er ikke bare strukturer og organisering som er avgjørende i et moderne samfunn. Organisasjoner, idrettslag, bedrifter, menigheter og enkeltmennesker må også trekkes mer med i et moderne samfunn, avslutter Kjell Magne
