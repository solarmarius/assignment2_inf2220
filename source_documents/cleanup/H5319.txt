
9. november 01
Stortingsrepresentant Anita Apelthun Sæle
- Samarbeidsregjeringa sitt budsjett er ei klar prioritering av barn, utdanning helse og eldreomsorg. Samtidig vert det gitt betydelige skattelette med sosial og næringsvenleg profil. I tillegg får frivillege organisasjonar eit løft, og boligskatten vert redusert. Dette er det grunn til å vere stolt av, uttaler Anita Apelthun Sæle.
Kommunane sine frie inntekter er styrka med 230 mill. kr. I tillegg overfører Regjeringa 70 mill. kr. til kommune-Norge som kompensasjon for at dei fattigaste får kontantstøtte uten trekk i sosialstøtta. At støtte til lys og varme for dei som treng bustøtte også får eit løft, viser at dette er eit budsjett for auka velferd, seier kommunalpolitisk talskvinne for Kristeleg Folkeparti.
Det viktigaste i budsjettet er kanskje likevel endringane for kommunane i 2001. skatteinngangen er heile 1,2 mrd. kr. høgare enn forventa, og dette får kommunane behalde i sin heilheit. Det betyr at kommune-Norge samla sett kan saldere sine rekneskap for inneverande år, utan for store underskot, seier Anita Apelthun Sæle.
