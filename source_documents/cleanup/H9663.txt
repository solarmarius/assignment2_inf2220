
Oslo, 7. oktober 2005
Trine Skei Grande, Venstre
- Verdig prisvinner
Venstres Trine Skei Grande mener at Nobelkomiteen har gjort et godt valg når de nå gir fredsprisen til det internasjonale atomenergibyrået IAEA og Mohammed El-Baradei.
- IAEA gjør en god og viktig jobb mot spredning av masseødeleggelsesvåpen og El-Baradei har gitt organisasjonen stor internasjonal autoritet, sier Trine Skei Grande. Hun vil framheve både organisasjonens og dens leders mot til å arbeide i tråd med internasjonal rett og ikke la seg styre av enkelte stormakters egeninteresser, avslutter Skei Grande.
---
