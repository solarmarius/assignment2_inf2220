
Tirsdag 23. februar 1993
Stortingsrepresentant Sigbjørn Ravnåsen (KrF):
RETTSVERN ER NAUDSYNT, MEN IKKJE PANTENTERING
-Det er politisk semje i Stortingets landbrukskomité om det heller ikkje i framtida skal verte lovleg å ta patent på dyrerasar og plantesortar. Dette er ei ganske sterk premissføring frå komiteen si side når det gjeld basis for eit lovverk om plantefor-edlarrett. Det sa stortingsrepresentant Sigbjørn Ravnåsen (KrF, Telemark) då Odels-tinget handsama innstillinga til Lov om planteforedlarrett tysdag. Ravnåsen er vara-representant for Solveig Sollie.
Ein lov om planteforedlarrett er naudsynt av omsyn til dei internasjonale rettane til dei som har foredla seg fram til nye plantesortar, påpeika Ravnåsen, og streka under at planteforedlarrett er ei mildare form for vern enn patentering. Han synte og til at det ligg føre to ulike, internasjonale konvensjonar som Noreg kan slutte seg til, ein liberal frå 1991, og ein meir restriktiv frå 1978. Han sa seg glad for at det ein samrøystes komité gjekk inn for 1978-konvensjonen, og for det atterhald komiteen har tatt når det gjeld moglegheita for at Noreg seinare sluttar seg til 1991-konvensjonen.
