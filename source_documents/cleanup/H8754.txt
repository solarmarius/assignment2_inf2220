
9.11.2004
Eli Sollied Øveraas (Sp)
Statsbudsjettet 2005: Meir kulturmidler til Møre og Romsdal!
Den norske Matfestivalen i Ålesund bør få støtte over statsbudsjettet!
"Den norske Matfestivalen i Ålesund bør få støtte over statsbudsjettet," uttaler Sp`s Eli Sollied Øveraas som meiner Matfestivalen bør få eit statstilskott på 500 000 kroner.
"Matfestivalen har vore eit verdfullt bidrag i å setje fokus på norske produkt, og det er på tide at også staten tar ansvar for denne typen arrangement," seier Sollied Øveraas.
"For Senterpartiet er det viktig å styrke kulturen sine rammebetingelser.
Vi kan ikkje sitje i Oslo å akseptere at Operaen i Kristiansund kanskje må legge ned aktivitetar på grunn av manglande løyvinger. Difor aukar vi løyvinga til Operaen i Kristiansund med 1 mill kroner.
Regionteatra er viktige bidragsytarar når det gjeld formidling av kultur. Møre og Romsdal og Sogn og Fjordane er fylke det er dyrt å drive turneverksemd i. Difor vil Sp auke løyvingane til Teatret Vårt med 1,5 mill kroner. Også Sogn og Fjordane Teater får ei ekstraløyving på 1,5 mill kroner.
Senterpartiet ynskjer ei sterkare satsing på kultur - kulturtilbod som skal kome heile landet til gode," avsluttar Sollied Øveraas.
