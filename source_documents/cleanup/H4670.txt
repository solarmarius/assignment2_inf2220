
1. februar 2000
Karin Yrvin
- Fjern bruken av kallelser!
Undersøkelser på universitetet i Oslo viser at av 27 kallelser (ansettelser uten kunngjøring) i fjor, ble en kvinne kallet. Resten var menn. Andelen kvinnelige professorer har gått ned betraktelig fra 1996 til 1999. - Bruken av kallelser hindrer kvinnelige talenter i å få de stillingene de fortjener. Dette hevder leder for Arbeiderpartikvinnene i Oslo, Karin Yrvin. - Universitetet er forhistoriske i sin ansettelsespolitikk når de lar fagmiljøene plukke ut menn de ønsker ansatt, mener hun.
- Det er lite fremtidsrettet at universitetet lar forskertalenter gå til spille på denne måten, sier Yrvin. - Siden universitetet ikke selv klarer å åpne ansettelsesprosessene, må vi fjerne muligheten som ligger i forskriftene til tjenestemannsloven som gjør det mulig å ansette folk uten utlysning, mener kvinnene i Oslo Arbeiderparti.
