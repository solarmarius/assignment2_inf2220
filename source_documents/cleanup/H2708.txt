
9.januar 1995
Leiar av Kyrkje- og utdannings- og forskningskomiteen Jon Lilletun (KrF):
Religionsnøytralt livsynsfag avvist av eit klart fleirtal
-Det er gledeleg at eit bredt fleirtal i KrF, Høgre, Arbeidarpartiet og Senterpartiet no står saman om hovudelementa i prinsippet om at den kristne føremålsparagrafen framleis skal ligge til grunn for kristendomsundervisinga i den norske skulen. Fleirtalet understrekar at det framleis har eit stort potensiale for vidare pedagogisk utvikling i seg. Fleirtalet meiner også det er viktig å oppmuntre til vidare innsats i arbeidet med å utvikle faget, seier Jon Lilletun, leiar i Kyrkje-, utdannings- og forskningskomiteen, Jon Lilletun (KrF).
Saka kom opp etter at stortingsrepresentant Ellen Chr. Christiansen kom med framlegg om å erstatte kristendomsundervisinga vi no har med ei religionsnøytral opplæring i kultur, verdiar og livssyn. Dette forslaget har no Kyrkje-, utdannings- og forskningskomiteen avvist.
Under komitearbeidet med denne saka har Lilletun hatt tre mål.
-For det første håpa eg jo sjølvsagt at eit fleirtal i komiteen ville avvise forslaget. Ønsket var også at behovet for å styrke og bygge ut kristendomsfaget ville bli støtta av fleirtalet, samt at ein ville gå inn for å oppretthalde føremålsparagrafen. Alt dette har vil klart, noko eg verkeleg er glad for, seier Lilletun.
Lilletun er letta over at også Ap dermed går inn for å halde fram med kristendomsundervisninga sjølv om partiet i utgangspunktet ønska å vente på resultata frå arbeidsgruppa departementet har sett ned for å sjå nærare på kristendomsfaget. Arbeidarpartiet har imidlertid ikkje kunna samla seg om alle fleirtalsmerknadene. Det føreligg derfor i staden mindretalsmerknader frå Ap-medlemene i komiteen som meir moderate i si støtte til kristendomsfaget. I desse merknadene blir det likevel poengtert at ein merkar seg at ei endring av kristendomsfaget skal skje med utgangspunkt i grunnskulens føremålsparagraf.
KrF ser fram til at departementets arbeidsgruppe leia av Erling Pettersen frå IKO vil legge fram innstillinga si.
-Deretter vil vi i Kristeleg Folkeparti arbeide målbevisst for å samle eit stortingsfleirtal for ei fornying og styrking av kristendomsfaget, seier komiteleiar Jon Lilletun frå KrF.
