
11.6.97:
Unn Aarrestad,
DEI MARKNADSLIBERALISTISKE PARTIA OFRAR FORBRUKARANE PÅ EU TILPASNINGEN SITT ALTER
Fleirtalet på Stortinget, Arbeidarpartiet, Høgre og Framstegspartiet, vil ikkje stø ei restriktiv line når det gjeld import og handel med matvarer. Under handsaminga av matmeldinga i Stortinget vart Senterpartiet i mindretal om ei rekke forslag for å garantera forbrukarane sunn og rein mat. Bare SV og Krf ga sin stød til nokre av Senterpartiet sine forslag
Fleire organisasjonar og institusjonar, mellom anna Statens helsetilsyn, har allerede varsla at den lina Regjeringa med stød frå Høgre og Framstegspartiet no legg opp til vil øydelegge for den gode matkvaliteten i Noreg, samstundes som matbårne sjukdomar vil auka dramatisk. Dette vil og kosta norske skattebetalarar fleire milliardar kroner årleg.
- Handsaminga av meldinga syner at Arbeidarpartiet, Høgre og Framstegspartiet set den frie marknaden framfor folk si helse. Det er no på tide at desse partia fortel det norske folk kva for kyniske standpunkt dei forfektar i denne saka, seier Unn Aarrestad i ei kommentar frå Stortinget.
Arbeidarpartiet, Høgre og Framstegspartiet ville korkje stø at eit forbod mot å importera hormonbehandla kjøt skulle vedvara uansett kva WTO måtte komma fram til, eller eit generelt forbod mot å produsera matvarer framstillt av eller ved hjelp av genmodifiserte organismar.
- Det verste er kansje å sjå på at desse partia heller ikkje vil stø eit forslag om å bruka vetoretten i henhald til EØS-avtala for hindra import av barnemat med skadelege tilsetningsstoffer, avsluttar Aarrestad frå Stortinget.
Arbeidarpartiet, Høgre og Framstegspartiet ville heller ikkje binda seg til å leggja ned veto mot EU-direktiva om søtstoffer, fargestoffer og visse andre tilsetningsstoffer (matsminkedirektivet).
