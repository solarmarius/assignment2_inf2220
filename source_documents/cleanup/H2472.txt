
Fredag 11. februar 1994
NY-ANSETTELSER I KRISTELIG FOLKEPARTI
Sentralstyret i Kristelig Folkeparti har ansatt journalist Geir Øystein Andersen (24) i stillingen som politisk sekretær i partiet. Geir Øystein Anderesen bosatt i Kongsberg, og arbeider som journalist i Indremisjonsselskapets ukeavis "For Fattig og Rik". Til stortingsvalget i 1993 var han KrFs førstekandidat i Buskerdud.
Inger-Helene Venås Jensen (30) er ansatt som reisesekretær/organisasjonssekretær i partiet. Hun er bosatt i Drammen, og er idag fylkessekretær i Buskerud KrF.
Cand. philol. Arne Lyngstad (31) er ansatt som politisk rådgiver for KrFs stortingsgruppe, og personlig sekretær for parti- og parlamentarisk leder Kjell Magne Bondevik. Arne Lyngstad er fra Trondheim, og har den siste tiden arbeidet som politisk rådgiver ved KrFs landskontor.
Pål Christian Roland (27) er ansatt i et vikariat som landssekretær i Kristelig Folkepartis Ungdom. Roland bor i Oslo, og har tidligere arbeidet i den internasjonale kristendemokratiske ungdomsorganisasjonen EYCD og som daglig leder i Etikk og Samfunn.
