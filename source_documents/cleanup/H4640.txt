
25. august 1999
Karita Bekkemellem Orheim
Forsøksordning med ny type barnehage?
Karita Bekkemellem Orheim, stortingsrepresentant og leder av Arbeiderpartiets Kvinnebevegelse, vil ha forsøksordninger med en ny type barnehage.
Skal en barnehage bare være et sted barnet blir passet på? Eller kan vi tenke oss andre tjenester, tilpasset nye familieformer?
I tante Olga Barnehage i København i Danmark tilbys foreldrene vask av klær og ferdig middag som de kan ta med hjem.
- Det ville være en lettelse for mange familier og av og til kunne levere vasken i barnehagen, slik at foreldrene fikk mindre tidspress og mer tid med barna, sier Bekkemellem Orheim.
Hun ønsker seg forsøksordninger med en ny type barnehager. - En mulighet kan være at barnnehagene er døgnåpne, slik at foreldre som jobber skift også kan ha barn i barnehagen den tiden de er på jobb.
