
24.09.02
Venstre
Høyre bør offentliggjøre gaver
- Om det ikke er omgåelse av loven, er i det i hvert fall en omgåelse av dens intensjon dersom lokale partigaver på over 20.000 kroner holdes hemmelig.
Det sier Venstres parlamentariske leder Trine Skei Grande. Det var Venstre ved Lars Sponheim som i sin tid foreslo å lovfeste offentlighet om partienes politiske regnskaper. Av praktiske grunner ble dette knyttet til partienes hovedorganisasjoner.
- Jeg tror ikke noen hadde til hensikt at bestemmelsen skulle kunne omgås ved å kanalisere gaver gjennom lokallag, og dersom det er nødvendig for å gjøre dette klart, vil vi støtte Arbeiderpartiets bebudede forslag om en presisering, sier Skei Grande.
