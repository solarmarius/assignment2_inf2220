
25.4.2001
Morten Lund,
Pressemelding fra
GRETHE KNUTSEN-FONDET: HAR STATSRÅDEN MISTET TROEN?
Statsråden nektet i dag å svare på om det statlige investeringsselskapet ville bli plassert utafor Oslo-området. Hun mer enn antydet at de private investorene ikke ville bli med på det opplegg hun selv har arbeidet med i lang tid, og nå lagt fram en egen stortingsmelding om. Derfor mente hun at spørsmålet var uaktuelt.
- Mitt spørsmål tok utgangspunkt i at Regjeringen har sagt både i Langtidsprogrammet og ved presentasjonen av Regionalmeldingen at alle nye statlige arbeidsplasser skal etableres utafor det sentrale Østlands-området. Dette investeringsselskapet er den første prøve på om dette er ment alvorlig.
-Statsrådens defensive og pessimistiske tilnærming i spørretimen stemmer overhodet ikke med teksten i meldingen. Signaler via media og direkte fra investor-miljøer gir heller ikke grunnlag for å tro at ordningen ikke vil bli realisert. Da gjenstår at statsråden ikke ønsker å drøfte sine planer med Stortinget. Trolig har hun allerede bestemt seg for at adressen skal være Oslo.
Senterpartiet mener at Stortinget må bestemme at dette statlige aksjeselskapet etableres utafor Oslo-området, og vil arbeide for at Sentrums-regjeringens satsing på Trondheim som landets andre finanstyngdepunkt vil bli lagt til grunn.
- En plassering av en ny, viktig og statlig beslutningsfunksjon i Oslo, vil være et signal om at kampen mot sentraliseringen er oppgitt. Det vil være sunt også av andre årsaker å spre fondsforvaltermiljøene mer enn i dag. Dette statlige investeringsselskapet skal bestemme investeringsstrategier, geografisk plassering av de ulike halvstatlige, regionale fondene og peke ut de styremedlemmer som skal representere det statlige eierskapet. Derfor er denne etableringen svært viktig.
