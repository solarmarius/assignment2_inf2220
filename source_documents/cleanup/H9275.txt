
3.6.2005
Stortingsrepresentant Ingebrigt S. Sørfonn, finanspolitisk talsmann i KrF
Trygg kvardag
Eg er glad for avtalen med FrP om Revidert Nasjonalbudsjett 2005. Dette sikrar ein fortsatt trygg økonomisk kvardag for familiane. Regjeringa sin økonomiske politikk verkar. Arbeidsledighet og sjukefråvære går ned. Den økonomiske veksten og optimismen i næringslivet stig. Avtalen med FrP medverkar til at denne utviklinga kan forsetja. Det er eg glad for seier Ingebrigt S. Sørfonn, som er finanspolitisk talsmann i KrF.
Å sikre ein trygg kvardag ved hjelp av m.a. barnehage, skule, ein arbeidsplass å gå til og gode helse- og omsorgstenester, har vore viktig i dei forhandlingar som no er sluttført, seier Sørfonn.
Eg vil særleg nemne at budsjettavtalen gjev ein kraftig auke i pasientbehandling ved sjukehusa våre. Helsevesenet er ei viktig grunnstamme når det gjeld tryggleik og nærhet. Ein styrking på 700 mill kroner til dette føremålet vil merkast.
Avtalen har gitt rom for noen nye og viktige prioriteringer, samstundes som regjeringa sitt fremlegg i hovedsak ligg fast.
