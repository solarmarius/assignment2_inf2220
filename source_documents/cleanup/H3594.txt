
26.01.99
Inge Myrvoll, samferdselspolitisk talsmann i SV:
Sosialistisk Venstrepartis Pressetjeneste
Stortinget
- Teletull fra Senterpartiet
- Senterpartiet reagerer på Tormod Hermansen uttalelser om at Telia og Telenor ikke skal drive distriktspolitikk. Der er på tide at Senterpartiet erkjenner konsekvensene av egne handlinger. Det ligger klart i kortene at det nye selskapet står utafor enhver politisk styring. Senterpartiet driver med teletull, mener Myrvoll.
- Det er vanskelig nok i dag å bruke Telenor som distriktspolitisk redskap. Etter fusjonen er samferdselsministeren ikke lenger generalforsamling, Stortinget er parkert og neste trinn i prosessen er delprivatisering, uttaler Myrvoll.
- Tormod Hermansen sier det som det er, etter fusjon og delprivatisering, er politikerne parkert for godt. Hermansen har dessverre rett. Senterpartiet må slutte med å sitte i en krok og lukke øynene, mener Myrvoll.
- Det nye selskapet blir et selskap på lik linje med andre teleselskaper. Jeg ser det er vanskelig for Senterpartiet, som i forrige stortingsperiode kritiserte Arbeiderpartiet for å føre en for markedsorientert telepolitikk, og som nå, i favnen til Frp og Høyre er tvunget til å gå lengre enn Arbeiderpartiet, sier SVs samferdselspolitisk talsmann Inge Myrvoll.
- Senterpartiet må erkjenne at så lenge de sitter i dagens Regjering har de skiftet side i politikken. Sentrumspolitikk på høyresidas nåde blir høyrepolitikk. Det god grunn til å gå mot fusjon og delprivatisering. Det burde Senterpartiet skjønne, avslutter Inge Myrvoll.
