
8/5-02
Morten Lund (Sp):
Forsvaret vil fremdeles gjennomføre sine planer for Halkavarre!
Forsvarsministeren var i dagens spørretime i Stortinget uvillig til å gi noe klart svar på hvordan regjeringen vil forholde seg til Norges folkerettslige forpliktelser overfor samebefolkningen i Halkavarre-saken.
Planene som foreligger for Halkavarre skytefelt i Finnmark innebærer en langt mer intens bruk av feltet enn tidligere. Feltet ligger i et meget sårbart område. Forsvaret har i denne saken tatt snarveier, og har oppført seg som om dette er et folketomt område. De har blant ikke informert om planene eller involvert befolkningen på en anstendig måte. Det er ikke rart at de som bruker området både blir skremt og provosert over Forsvarets opptreden. At Russland har uttrykt stor skepsis til utbygging og økt bruk av Halkavarre, bidrar ytterligere til å gjøre folk utrygge.
Dette er et område som Norge har forpliktet seg til å ta særlig vare på gjennom vedtak i ILO, i FN og i Grunnlovens § 110. Politiske myndigheter har lovet særlig varsomhet med inngrep i samiske områder inntil Samerettsrådets innstilling er behandlet. Alt dette må i det minste bety at Sametinget må gi sin tilslutning før et slikt stort inngrep eventuelt skal kunne skje.
-Jeg er skuffet og overrasket over at statsråden bagatelliserte den utvidelse og økte aktiviteten som mediene har avslørt. Likeså at statsråden knapt nok kommenterte våre særlige forpliktelser i samiske områder. Statsrådens kommentar om at negative reaksjoner fra russiske myndigheter mot internasjonale øvelser så nært grensa ikke er noe å bry seg om, minner meg om toner fra den kalde krigen.
-Det er god grunn for at de aktuelle planmyndigheter -Sametinget inkludert- passer godt på at Forsvaret følger vedtatt regelverk og forpliktelser i det videre arbeid med denne saken.
