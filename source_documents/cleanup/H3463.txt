
30.03.01
KrFs partileder Valgerd Svarstad Haugland:
Nytt forslag til boligtakseringssystem
-KrF ønsker fortsatt å fjerne fordelsbeskatning av egen bolig som et ledd i en mer rettferdig beskatning. Denne beløper seg til 2,5 mrd som vi ønsker å bygge ned over en 4 - 5 års periode. Samtidig mener vi det er viktig å ha en rettferdig system for boligtaksering så lenge vi har eiendomsskatt og formueskatt her i landet. KrF synes derfor det er bra at regjeringen legger fram et forslag til dette, sier Valgerd Svarstad Haugland. Ingen av partiene på Stortinget, uavhengig av syn på fordelsbeskattningen, kan fraskrive seg ansvaret for et rettferdig takstsystem.
-Et takseringssystem må først og fremst oppfattes som rettferdig samtidig som det må være enkelt å forstå og praktisere. Vi er imidlertid usikre på hvordan regjeringens forslag bidrar til forenkling dersom hver enkelt bolig må takseres på nytt. Det er også viktig at svake grupper blir skjermet. Samlet sett er vi derfor i utgangspunktet innstilt på å gå i en grundig vurdering av forslaget.
I forhold til behandlingen om boligtaksering og prinsipper for boligbeskatning fra 1997, har ikke regjeringen tatt tak i de store utfordrende spørsmålene som formuesskatt og eiendomsskatt. Konsekvensene som trekkes opp er kun basert på inntektsbeskatningen, og usikkerheten rundt hvordan forslaget til nytt takseringssystem vil slå ut for formues- og inntektsskatt er ikke mindre avklart med dette.
Vi legger derfor merke til at i et valgkampår velger regjeringen å legge frem forslag til et nytt takseringssystem med en samlet skattelettelse på vel 1 mrd. Dette virker påfallende, da ikke takseringssystemet alene, men hele settingen for boligbeskatning er det folk flest er opptatt av. Vi kunne ønsket at regjeringen hadde vært mer konkrete i denne sammenheng, og ikke bare tenkt valgkamp og nærmere 1 mrd i skattelette
