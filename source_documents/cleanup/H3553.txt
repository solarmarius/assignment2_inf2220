
04.10.99
Karin Andersen:
Sosialistisk Venstrepartis Pressetjeneste
-BONDEVIK SVIKTER BARN OG UNGE
-SV krever at kommunene får en kraftig økning i frie inntekter neste år slik at kommunene får mulighet til å satse mer på skole, ungdomstiltak, kultur og lønn til lærere og helsepersonell, sier Karin Andersen, SVs kommunalpolitiske talskvinne.
-Regjeringens opplegg for kommunene vil bety større kutt på skoler, utarming av kulturtilbud og dyrere barnehager og fritidshjem, konstaterer Andersen.
-Nedgang i frie inntekter og fortsatt aktivitetskrav knyttet til de økte øremerkede tilskuddene vil gå utover alle områder som Stortinget ikke har pålagt kommunene å prioritere. Det vil særlig ramme barn og unge. Det vil heller ikke være rom for å gi helsepersonell eller lærere bedre lønn, påpeker Andersen.
Karin Andersen mener at kommunene vil få enda større problemer med å få sammen budsjettene til neste år fordi de drar med seg store underskudd fra de to siste åra.
