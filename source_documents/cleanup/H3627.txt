
13.04.00
Olav Gunnar Ballo, helsepolitisk talsmann i SV:
Sosialistisk Venstrepartis Pressetjeneste
Vil ha tannhelsereform
- Nå må det settes i gang en tannhelsereform for å øke rekrutteringen av helsepersonell i den offentlige tannhelsetjenesten, og for å få en billigere tannhelsetjeneste for hver enkelt, sier SVs helsepolitiske talsmann, Olav Gunnar Ballo. Ballo har lagt inn et privat forslag i Stortinget om saken.
- Dagens refusjonsordninger for tannbehandlinger er alt for dårlig, og for mange er god tannhelse veldig dyrt. Ballo vil at de økonomiske skillelinjene mellom tannhelsebehandling og annen medisinsk behandling skal utviskes.
- I de siste ti årene har det blitt nesten 200 færre tannlegestillinger innen den offentlige tannhelsetjenesten, mens det i privat virksomhet har vært en økning på 255 tannleger i samme tidsrom. Offentlig og privat virksomhet må samarbeide tettere for å kunne gi pasientene et godt og nært tilbud.
