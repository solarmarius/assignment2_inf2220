
Stortinget, 22. mars 2000
FREMSKRITTSPARTIETS
STORTINGSGRUPPE
fra stortingsrepresentant Ulf Erik Knudsen, Fremskrittspartiets kirkepolitiske talsmann
Kirken fraværende i
Regjeringens tiltredelseserklæring
Norges nye statsminister, Jens Stoltenberg, nevnte ikke kirken med et ord i sin regjerings tiltredelseserklæring  som ble lagt frem for Stortinget onsdag.
 Dette er skuffende og merkelig, sier Stortingsrepresentant Ulf Erik Knudsen fra Fremskrittspartiet.
Knudsen, som er FrPs talsmann i kirkesaker, mener erklæringen fra Stoltenberg burde inneholdt en pekepinn om hvor den nye regjeringen ville plassere seg i kirkepolitiske spørsmål.  Blant annet har det i lang tid vært arbeidet med opplegg for kirkens fremtidige organisering og økonomi, dette burde vært kommentert. I tillegg burde Stoltenberg kommentert hvilke holdning han har til de betydelige konflikter som for tiden preger kirken, mener Knudsen.
- Slik det nå er har vi kun den nye kirkestatsrådens utspill om homofile prester og om anken av saken mot opprørsprestene. Dette bærer bud om at man vil legge seg på en linje med detaljstyring av kirken. FrP er motstandere av dette, vi ønsker minst mulig politisk innblanding, sier Ulf Erik Knudsen.
