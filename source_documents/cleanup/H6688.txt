
22.01.03
Øystein Djupedal, (SV)
SETT RENTA NED MED ET PROSENTPOENG!
Norsk økonomi trenger en kraftig rentereduksjon. Norges Bank bør derfor sette ned renta med 1 % umiddelbart, uttaler Øystein Djupedal, finanspolitisk talsmann i SV.
Høy kronekurs har bidratt til økende arbeidsledighet, og mange bedrifter i konkurranseutsatt sektor sliter tungt. Kronekursen er fortsatt svært høy. Samtidig har høye strømpriser bidratt til en kraftig innstramming i privat sektors kjøpekraft.
Med nesten 100 000 arbeidsledige kan man ikke si at det er høy temperatur i norsk økonomi. Selv Gjedrem bør nå se at det ikke lenger er behov for så høy rente. SV forventer derfor at renta settes ned med én prosent på rentemøtet i morgen, sier Djupedal. - Med et slikt vedtak vil Norges Bank gi et godt bidrag til å løse industriens, kommunenes og folks problemer.
