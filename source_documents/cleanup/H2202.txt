
Torsdag 14. januar 1993
Stortingsrepresentant Borghild Røyseland (KrF):
UTFORDRER SP PÅ PARTNERSKAPSLOVEN
Regjeringens forslag til partnerskapslov for homofile skal behandles i Forbruker- og Administrasjonskomiteen i Stortinget. I den komiteen er ikke Senterpartiet represen-tert, og jeg vil derfor utfordre partiet til å klargjøre sin holdning til dette lov-forslaget før komitéinnstillingen blir behandlet i Stortinget. Det sa stortings-representant Borghild Røyseland under årsmøtet i Sandnes KrF torsdag kveld.
Borghild Røyseland minnet om at Senterpartiet har et visst ansvar for at saken om part-nerskapsloven er kommet dit den er idag. Da Stortinget behandlet et privat lovforslag fra en del representanter, var det flertall i Stortinget for å avvise dette. Da det så ble foreslått å sende saken over til regjeringen for utredning, fikk dette flertall blant annet ved hjelp av stemmer fra Senterpartiet.
Hun la til at de kristne som mener at Senterpartiet er blitt et bedre talerør for de kristne verdiene i samfunnet enn Kristelig Folkeparti, bør koste på seg å studere hvordan dette partiet har bidratt til å skape flertall mot ting som store deler av kristenfolket er opptatt av. Bare det siste året har vi sett eksempler på dette.
-Vi har vært vitne til hvordan Senterpartiet har latt være å støtte forslag til en endret abortlov, og de har vært uklare i debatten om partnerskapsloven. Nå er loven lagt fram for Stortinget. Senterpartiets foreløbig siste bidrag til å fremme de kristne verdiene i samfunnet, er at de er med på en freding av Gro-dagen på bekostning av en kirkelig høytidsdag. Dette skulle være tilstrekkelig til å dokumentere at sentrale kristne samfunnsverdier ikke blir like godt ivaretatt av SP som av KrF. Den politiske hverdag viser noe helt annet, konkluderte Borghild Røyseland.
