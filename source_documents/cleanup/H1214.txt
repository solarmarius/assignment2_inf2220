
Stortinget, 21. mars 2001
frå stortingsrepresentant Petter Løvik (H)
Kraftig statusløft for yrkesretta utdanning!
Høgare akademisk utdanning har hatt uforholdsmessig høg status i forhold til dei praktisk retta utdanningane. Eg er difor svært fornøgd med at eit breidt ikkje-sosialistisk fleirtal på Stortinget går inn for å gi dei yrkesretta utdanningane høgare status, seier stortingsrepr. Petter Løvik (H) som er saksordførar for saka (Stm 20  Om korte yrkesretta utdanningar etter vidaregåande opplæring).
Stortingsfleirtalet etablerer nå fagskuleutdanningane som eit alternativt, likeverdig løp til høgare utdanning. Ein slik praktisk og yrkesretta parallell til høgare utdanning vil gi teknisk fagskule og andre praksisretta utdanningar ein naturleg og stabil plass i det norske utdanningssystemet. Dette vil kunne opne for fleire slike utdanningstilbod t.d. innan helse- og omsorgsyrka. Det skal opprettast ei eiga lov om fagskuleutdanningar. Både offentlege og private utdanningstilbod skal ha plass i denne lova som m.a. skal sikre kvaliteten på tilboda.
Eg er forbausa og skuffa over at Arbeidarpartiet og SV ikkje ville vere med på dette løftet for dei yrkesretta utdanningane, men er samtidig glad for at det i denne saka er full samling på ikkje-sosialistisk side, seier Løvik
