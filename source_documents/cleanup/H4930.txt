
28. mars 2001
Ranveig Frøiland
Stortinget blir mer åpent
Høringene i komiteene på Stortinget som inntil nå har vært lukkede, skal fra 1. oktober åpnes for offentligheten. Dette ble onsdag foreslått av et utvalg som Ranveig Frøiland fra Arbeiderpartiet har ledet. Alle partiene som er representert i utvalget, med unntak av Høyre, går inn for at åpenhet skal være hovedregelen.
Høringene i komiteene på Stortinget som inntil nå har vært lukkede, skal fra 1. oktober åpnes for offentligheten. Dette ble i onsdag 28. mars 2001 foreslått av et utvalg nedsatt av Stortingets presidentskap under ledelse av stortingsrepresentant Ranveig Frøiland fra Arbeiderpartiet. Alle partiene som er representert i utvalget, med unntak av Høyre, går inn for at åpenhet skal være hovedregelen.
- Åpne høringer vil gi enkeltpersoner, organisasjoner og media bedre anledning til å skaffe seg informasjon om konkrete saker. Det blir også større åpenhet om hvordan den enkelte organisasjon søker å påvirke Stortinget. Dette vil heve kvaliteten på Stortingets høringer som sådan, sier Rannveig Frøiland.
Frøiland viser til at offentlighetsprinsippet etter utvalgets forslag kun skal gjelde høringer. Komitemøtene skal fortsatt foregå for lukkede dører.
- Det er en styrke for demokratiet at det er åpenhet rundt argumentene som blir formidlet til oss som beslutningstakere. Forslaget vil også føre til større innsyn for allmenheten, sier Ranveig Frøiland.
