
SVs forsvarspolitiske talsmann Hallgeir H. Langeland:
Sosialistisk Venstrepartis Pressetjeneste
Stortinget
Bondevik utelater kritikk
-Bondeviks redegjørelse var kjemisk fri for kritikk av NATO, og slik fortsetter Statsministeren i god best i klassen-tradisjon, med USA som premissleverandør. SV krever nå klargjøring fra Bondevik om Norges forsvarskonsept, sier SVs forsvarspolitiske talsmann Hallgeir H. Langeland.
- Når Bondevik snakker om Natos viktige verdier, som demokrati, menneskerettigher og rettstat, men samtidig unnlater å nevne Clinton og Blairs terror mot sivilbefolkninga i Irak og Natolandet Tyrkias behandling av kurderne, er han direkte feig.
- Nå 10 år etter murens fall og den kalde krigens slutt, er det grunnlag for å stille spørsmål om hvilket forsvarskonsept vi skal ha, og om NATO-alliansens framtid. Det gjorde ikke Bondevik. Selv om han endelig nedsetter et utvalg for å drøfte vårt forsvarspolitiske konsept, var han tydelig at det skulle baseres på vedtakene i Washington. Det betyr etter all sannsynlighet at USAs ønske om et NATO som verdenspoliti skal styrkes.
- Ser vi dette i lys av de gigantiske investeringer Norge skal gjøre i blant annet fregatter, jagerfly og skytefelt er det virkelig grunn til bekymring. Bondevik må klargjøre dette i debatten til uka.
- Det Norge og NATO-alliansen nå trenger er ikke norsk regjering som tar bølgen for Clinton, men som retter søkelyset på de utfordringer vi har for å styrke FN og folkeretten, på tvers av enkelte NATO-land, avslutter Langeland.
