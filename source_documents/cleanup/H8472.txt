
11.6.2004
Sp
Eit politisk alternativ i kommunepolitikken
Det avteiknar seg eit klart politisk alternativ til den FrP-støtta høgrepolitikken Regjeringa fører overfor kommunesektoren, seier Magnhild Meltveit Kleppa, leiar i Stortinget sin Kommunalkomite.
Senterpartiet, Arbeidarpartiet og SV står saman om ei heilt anna prioritering av gode lokale velferdstilbod enn det Regjeringa legg opp til.
Utviklinga i kommuneøkonomien dei siste åra har vore dramatisk. Underskotet i kommunesektoren er auka til 13 milliardar kroner og kvar fjerde kommune er sett under statleg overstyring. Denne utfordringa krev andre løysningar enn enda stramare økonomi. Det handlar om å sikra ein god skule og ei meir verdig omsorg.
Senterpartiet ynskjer ein treårig økonomiske opptrappingsplan for å få kommuneøkonomien under kontroll. Eg er glad for at AP og SV støttar dette. Senterpartiet meiner dei frie inntektene til kommunane skal aukast med 3.7 mrd. kroner meir enn Regjeringa sitt forslag til neste år, avsluttar Meltveit Kleppa
SP, AP og SV står m.a. saman om følgjande:
· Ein betydeleg auke i kommunesektoren sine frie inntekter
· Fulllfinansiering av statlege reformer
· Ein fleirårig opptrappingsplan for å rette opp den økonomiske ubalansen
· At privatisering og konkurranseutsetjing ikkje er eit eigna verkemiddel for modernisering av offentleg sektor
· Å avvise Regjeringa sin modell for tilbakeføring av selskapsskatten
· At vertskommunetilskotet, som går til 33 kommunar, skal oppretthaldast
· At kommunar som har store meirutgifter fordi dei har overteke ansvaret for skyss av helsepersonell,skal ha full og varig kompensasjon for meirkostnadene
· At Sør-Trøndelag fylkeskommune får 55 mill. kr. til kapitalkostnader knytta til RIT 2000.
