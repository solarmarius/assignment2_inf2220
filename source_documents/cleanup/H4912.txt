
22. mai 2001
Per Kleppe
Per Kleppe om eldrepolitikk
- De eldre er blitt en langt viktigere del av samfunnet som helhet, men da må de også få lov til å være med og bestemme i større grad enn i dag. Det må for eksempel bli en rimelig andel eldre i polititiske verv. De eldre må få større innflytelse på sin egen situasjon, sa Per Kleppe som er leder av Arbeiderpartiets eldreutvalg da han åpnet presentasjonen av partiets eldresatsing i Folkets Hus 22. mai 2001..
- En følge av det nye synet på alderdommen - at flertallet eldre er ganske oppegående, altså ikke syke og svake - er at vi må forandre de reglene som i praksis har skjøvet eldre ut av arbeids- og samfunnsliv. De eldre er blitt en langt viktigere del av samfunnet som helhet, men da må de også få lov til å være med og bestemme i større grad enn i dag. Det må for eksempel bli en rimelig andel eldre i polititiske verv. De eldre må få større innflytelse på sin egen situasjon. Vi mener også at de rådene som de kommunal og fylkeskommunale eldrerådene gir, må tillegges større vekt, sa Per Kleppe da han åpnet Arbeiderpartiets eldrepolitiske konferanse tirsdag.
Han tok også opp pensjonssystemet. - Det systemet vi har i dag sikrer ikke mot at det kan bli store ulikheter mellom grupper av pensjonister i framtiden. Vi er derfor glade for at Regjeringen har fulgt anbefalingen fra Eldreutvalget og nedsatt en bredt sammensatt kommisjon for å komme med forslag til et nytt pensjonssystem som er samfunnsøkonomisk holdbart på lang sikt. Målet er at alle skal sikres en god levestandard i alderdommen, med et pensjonssystem som er sosialt og økonomisk rettferdig, og som er forutsigbart for den enkelte. Samtidig må det bli nok ressurser til å hjelpe dem som trenger det mest, de syke og svake blant de eldre.
Personlig ser jeg her for meg noe som kan kalles et solidaritetsalternativ i eldrepolitikken, mellom de eldre, men også mellom generasjonene, sa Kleppe.
Videre tok Kleppe opp forholdene i arbeidslivet. - Om arbeidet gjøres tiveligere, kan det føre til at flere velger å skyve ut tidspunktet for pensjonering. samtidig må de som er syke og utslitte kunne bli pensjonert før den vanlige pensjonsalderen og likevel få en rimelig pensjon. Begge deler bør bidra til at pensjonering så langt som mulig frikoples fra formelle aldersgrenser. Dessuten bør det åpnes for langt større muligheter for å kombinere pensjon og lønnet arbeid, understreket Kleppe.
Han framholdt også at ingen annen gruppe er så avhengig av et godt helsevesen som eldre. Kleppe opplyste at eldreutvalget vil ha forebyggende virksomhet som ett av temaene for arbeidet framover. - Det andrew viktige punktet er at de eldre blir særlig sterkt rammet av ineffektiv bruk av ressurser i helsevesenet.
- Som gruppe har ikke eldre noen interesse av en omfattende privatisering av helsetjenesetr. Derimot vil de ha høy kvalitet og lett tilgjengelighet. Eldreutvalget går inn for en større innsats i aldersforskning, og mener alle sykehus bør ha en spesialist i geriatri.
Når det gjelder det vi tradisjonelt kaller eldreomsorg, mente Kleppe at kommunene må skaffe nok sykehjemsplasser for de som trenger det. - Men med flere omsorgsboliger, vil sykehjemmene kunne påta seg mer varierte oppgaver enn i dag. De bør inneholde avlastningsplasser for svake eldre som ellers får omsorg i hjemmet. I den grad det er mulig, bør sykehjem kunne gi rehabilitering. De bør bør kunne bli en reell avlastning for sykehusene, som jo utskriver pasienter satdig tidligere, sa Per Kleppe i sin innledningstale.
