
Stortinget, 13. desember 2005
Odd Einar Dørum, Venstre
- Djupedal fortsetter sitt råkjør mot mangfold i skolen
Venstres Odd Einar Dørum er skuffet over at Djupedal i dag overrasker skole-Norge med en svært uønsket julegave.
- Gjennom å rive beina under alle typer friskoler over natten, presser Djupedal sine politiske vilje nedover skolen uten forsvarlig saksbehandling. "Vi skal fortsatt gi støtte til skoler basert på alternativ pedagogikk eller livssyn" uttalte Jens Stoltenberg i valgkampen. Dørum mener Regjeringen nå kommer i konflikt med seg selv fordi den stopper alle typer friskoler per 13.12, med forsvarlig saksbehandling og med konvensjonsforpliktelser. - For Venstre er dette en prinsipielt viktig sak. Friskoler dreier seg om å sikre mangfold og valgfrihet i skolen, og om å belønne lokalt engasjement, sier Dørum.
Odd Einar Dørum har i dag stilt følgende skriftlige spørsmål til Kunnskapsministeren:
- Kan Kunnskapsministeren gi en bredere gjennomgang av lovgrunnlaget for å instruere Utdanningsdirektoratet om å ikke behandle de om lag 100 søknadene om å etablere nye friskoler fra skoleåret 2006-07 som nå ligger i direktoratet?
- Kan Kunnskapsministeren gi en dokumentert begrunnelse for det han karakteriserer som en ukontrollert vekst i antallet friskoler?
