
09.november 01
Leder i Stortingets Energi og Miljøkomite, Bror Yngve Rahm (KrF)
Miljøregjering med visjoner
- Regjeringen vil huskes for sin offensive satsing på energiforskning. Med et samlet tilskudd på 50 millioner til forskning på forurensningsfrie gasskraftverk har man fulgt opp Sem-eklæringen, der man legger opp til en økning på 100 millioner over to år. Dette sier lederen i Stortingets energi og miljøkomite, Bror Yngve Rahm.
Dette viser at Regjeringen ønsker å gjøre Norge til en progressiv energinasjon. Regjeringen har sett at det ligger potensiale både for miljøet og næringslivet i denne satsingen. Også satsingen på kollektivtransport viser en vilje til å redusere utslippene våre. Bevilgninger til kollektivtiltak skal økes med 65 millioner kroner i forhold til tidligere forslag til statsbudsjett for 2002. Dette er et første viktig steg for å styrke kollektivtransporten, særlig i storbyene.
Løftet for kalking av vann og vassdrag samt økte bevilgninger til PCB-opprydning, viser at vår miljøvernminister tar naturvernet på alvor. Det er dessuten godt at regjeringen har funnet plass for en økning til de frivillige miljøorganisasjonene. Disse driver et viktig arbeid, og trengte et økonomisk løft for å kunne videreføre sin aktivitet.
- Denne regjeringen har en klar miljøprofil, og viser også dette gjennom de økte rammene for miljøverndepartementet, samt doblingen av miljøfondet til 2 milliarder kroner. Dette uttaler lederen i Stortingets energi og miljøkomite, Bror Yngve Rahm.
