
28/5-01
fra Per Sandberg, Stortingsrepresentant og Fremskrittspartiets familiepolitiske talsmann.
Barneombudet på riktig vei !
Per Sandberg, Fremskrittspartiets familiepolitiske talsmann, registrerer at barneombudet ønsker tøffere tiltak for å stoppe den alvorlige utviklingen innen barnekriminaliteten i Norge.
- Fremskrittspartiet ønsker barneombudets utspill velkommen, og vil samtidig ønske barneombudet velkommen etter. Fremskrittspartiet har i flere sammenhenger fremmet forslag i Stortinget, både med hensyn til å stille foreldrene til ansvar for deres barns handlinger, og med hensyn til lovhjemler for reaksjoner mot barn under 15 år, forteller Per Sandberg.
- At barneombudets i sitt notat til justisministeren, foreslår at det startes et utredningsarbeide for å lage nye og utvidede lovbestemmelser som regulerer mulighetene til å gripe inn overfor barnekriminelle finner Sandberg meget interessant, og håper Fremskrittspartiets tidligere forslag i Stortinget vil bli vurdert i et slikt arbeide. Sandberg anbefaler både Barneombudet og seniorrådgiver Bjørn Gjefsen i Justisdepartementet å gjennomgå Fremskrittspartiets merknader og forslag i St.m.nr 17 (99-00) om barne- og ungdomskriminalitet, og Fremskrittspartiets merknader og forslag i tidligere revideringer av barneloven.
