
22. mars 1999
Sentralstyret
Sysselsettingen i utsatte næringer må sikres
Uttalelse fra Arbeiderpartiets sentralstyre 22. mars 1999
Arbeid for alle er det overordnede målet for Arbeiderpartiet i den økonomiske politikken. Gjennom solidaritetsalternativet ble arbeidsledigheten i Norge presset ned i løpet av 1990-tallet. Ikke minst fikk vi vekst i sysselsettingen i industrien og i annen konkurranseutsatt virksomhet. Fremdeles er arbeidsledigheten i Norge lav sammenlignet med i andre land, og det er fortsatt høy temperatur i norsk økonomi. Imidlertid ser vi tegn til tilbakegang i industrien og annen konkurranseutsatt virksomhet. Selv om vi fortsatt må regne med press i norsk økonomi totalt sett, er det fare for økende ledighet og tilbakegang enkelte steder og innen enkelte bransjer. Vi kan få en todeling av arbeidsmarkedet med mangel på arbeidskraft innen noen områder - og arbeidsledighet innen andre.
I en slik situasjon er det langt i fra slik at størrelsen på den generelle innstrammingen i statsbudsjettet alene, er avgjørende for om vi lykkes i å trygge arbeidsplassene. Minst like viktig er innretningen av den økonomiske politikken.
Situasjonen i de utsatte bransjene må møtes med aktive og snarlige politiske tiltak for å hindre økt arbeidsledighet, og for å sikre at verdifull kompetanse ikke går tapt som følge av nedbemanninger.
Arbeiderpartiet vil gå inn for:
Styrking av konkurransekraften
Pris- og kostnadsveksten er fortsatt en hovedutfordring for norsk økonomi. En pris- og kostnadsvekst som er dobbelt så sterk som hos våre handelspartnere svekker konkurranse-kraften til norsk industri. En gjenreising av solidaritetsalternativet er særlig viktig for den konkurranseutsatte industrien, som nå kan bli rammet av lavere aktivitet og nedbemanninger.
Regjeringen må derfor forsterke sin innsats for at Solidaritetsalternativet blir videreført. Gjennom Arntsen-utvalget har partene i arbeidslivet s mindre byråkratisk og kostbar for selskapene. Dette gjelder blant annet godkjenningsordninger for rigger .
Myndighetene og selskapene må gå sammen om å finne ny teknologi og nye løsninger som kan redusere kostnadene. Spesielt gjelder det de prosjektene som man har vært nær beslutning om å realisere - men som nå er utsatt. Skatte- og avgiftssystemet må justeres, slik at det bedre tar hensyn til at vi på norsk sokkel nå står overfor en periode med små feltutbygginger og såkalt haleproduksjon, samt forventninger om lavere oljepriser i forhold til nivået tidligere på nittitallet.
Norge bør bidra gjennom ytterligere produksjonsreguleringer på norsk sokkel, forutsatt at andre oljeprodusenter også gjennomfører tiltak for å redusere oljeproduksjonen.
Tiltak i verkstedsindustrien
Regjeringen og stortingsflertallet vedtok å kutte verftsstøtten i budsjettet for 1999, til tross for at det var en åpenbar fare for lavere aktivitet. Det er positivt at regjeringen nå har innsett at dette var feil, og at verftsstøtten nå er gjenopprettet på samme nivå som EU's. Men snuopera-sjonen kom i seneste laget. Flere kontrakter kan ha gått tapt allerede fordi det norske støtte-nivået har ligget lavere enn i europeiske konkurrentland. Situasjonen er fortsatt alvorlig innen deler av verkstedsindustrien, og nå trengs også andre tiltak:
· Regjeringen må vurdere mulighetene for å framskynde fornyelsen av fergeflåten, spesielt innenfor ordningen med såkalte statlige utviklingskontrakter med norske verft.
· Byggingen av et nytt forskningsfartøy til havforskningsformål bør forseres, og myndighetene må bidra til en raskere fornyelse av fiskeflåten gjennom nybygging.
Det bør i valget av hvem som skal få oppdraget om å bygge nye fregatter for det norske forsvaret, legges vekt på mulighetene for norsk industri.
