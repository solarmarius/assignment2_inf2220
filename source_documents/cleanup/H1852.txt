
Torsdag 8. oktober 1992
Kåre Gjønnes (KrF) i hovedflyplassdebatten:
ARGUMENTENE FRA 1988 LIKE RELEVANTE IDAG
-Jeg har lest gjennom det innlegget jeg holdt i flyplassdebatten i Stortinget 8. juni 1988, og jeg må bare konstatere at mine argumenter mot Gardemoen den gang er like relevante idag. Det sa Kristelig Folkepartis parlamentariske leder Kåre Gjønnes da Stortinget drøftet ny storflyplass torsdag. Gjønnes beklaget at forslaget fra KrF og Senterpartiet om også å utrede delt løsning, ble nedstemt i Stortinget i juni 1990. Det var prestisje som gjorde at man den gang vedtok bare å utrede Gardemoen, slo Kåre Gjønnes fast.
Kåre Gjønnes viste til at det må skje mer enn en fordobling av flytrafikken dersom en utbygging av Gardemoen skal bli lønnsom, og han spurte seg om ikke Stortinget pådro statsbudsjettene for mange år framover store belastninger dersom dette ble resultatet. Han mente det vil være langt mere viktig og riktig å satse ekstramilliarder i en forsert jernbaneutbygging som kom hele landet til gode.
-Det skremmer meg at vi gjennom et vedtak her idag kan gjøre dispoisjoner som kan sette det unike grunnvannsbassenget på Gardemoen i fare. Dette er ikke bare unikt i norsk sammenheng, men faktisk i europeisk perspektiv. Blir dette forurenset, blir det lett å "rydde" opp igjen og rense grunnvannet, sa Kåre Gjønnes, og la til at for ham var dette de viktigste argumentet mot en utbygging av Gardemoen.
