
17.12.02
Jan Petersen
Høyre vil styrke lokal skolepolitikk
Høyre skal fortsette å være en pådriver for økt kvalitet og mangfold i utdanningssystemet. I budsjettet for 2003 har det gitt seg utslag i midler til gjennomføring av Kvalitetsreformen i høyere utdannelse og en videre opptrapping av forskningsinnsatsen. Den enkelte skole skal få enda større ansvar og økt handlefrihet, og privatskoleloven endres for å få enda flere frittstående alternativer og valgmuligheter.
Fem Høyre-punkter for god lokal skolepolitikk:
Kommunal kvalitetsoppfølging.
Eksamensresultater skal offentliggjøres (Ikke enkeltelevers resultater)
Lese- og regneundersøkelser skal offentliggjøres
Alle skoler skal ha årlige trivselsundersøkelser som skal offentliggjøres
Mål for alle skoler er best mulig resultater på nevnte punkter
Alle resultater skal kontinuerlig oppfølges, for å kunne forbedres
Innføre individuell avlønning av rektorer og lærere som gjør en ekstra god innsats.
Alle rektorer skal lik basislønn/grunnlønn, men prestasjonslønninger/bonuser skal være individuelt tilpasset, basert på resultater
Alle lærere skal ha en lik basislønn/grunnlønn, men prestasjonslønninger/bonuser skal være individuelt tilpasset basert på resultater
Gi rektorene større ansvar, blant annet over personell og økonomi. Det vil i så fall omfatte ansettelser og budsjett.
Rektorene har det daglige ansvaret på hver enkelt skole
Rektorene ansetter personalet
Rektorene har personalansvar, kan gi prestasjonslønn
Rektor har budsjettansvar
Ta initiativ til forsøk og større mangfold i skolen
Alle typer initiativ og forsøksordninger skal tillates så lenge de kan forbedre kvaliteten på skolen, dette gjelder bla:
Tids- og ressursbruk
Unntak fra klassedelingsregelen
Opplæring i begge målformer uten fulldeling av klassen.
Innføre fritt skolevalg
Alle har rett til å velge sin egen skole
Alle grunnskoleelever har rett til å gå på den nærmeste skolen
Pengene skal følge eleven, privat eller offentlig
Det skal offentliggjøres hvor mange som ikke får sine førstevalg oppfylt
