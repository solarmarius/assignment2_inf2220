
03.08.2001
Avvikle oljefondet
RVs leder og førstekandidat i Oslo, Aslak Sira Myhre, tar i en kronikk i Klassekampen i dag til orde for å avvikle oljefondet. Han etterlyser utenrikspolitisk debatt i valgkampen, og går til frontalangrep på oljefondet og Norges rolle i internasjonal handel.
- Oljefondet må avvikles. Det er en usolidarisk måte å spare på. Hvis oljefondet skal finansiere framtidas pensjoner, betyr det at størrelsen på pensjonen din avgjøres av lønnsnivået i Thailand. Lav lønn og mye barnearbeid i Thailand gir høy pensjon i Norge, faglige retter og sosial reform i Kina gir sammenbrudd for pensjonskassen, skriver Sira Myhre bl.a.
For RV blir utenrikspolitkk en av de viktigste sakene i valget. Med to representanter for RV stiler Sira Myhre mot en plass i utenrikskomiteen.
