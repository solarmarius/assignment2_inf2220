
19.09.02
Vegard Martinsen, (DLF)
Kjedelige politisk møter
En rekke av medlemmene i Oslo bystyre ønsker ikke gjenvalg til neste periode. Mange av disse begrunner sitt standpunkt med at møtene er kjedelige, at det er store dokumentbunker de må lese, at det er en enorm arbeidsmengde osv.
Alle disse påstandene er sanne, men hvorfor er det slik?
Et tegn på sivilisasjon er arbeidsdeling. Lang tilbake i tid laget hver familie sin egen mat, de sydde sine egne klær, de laget sine egne sko, de bygget sine egne hus, osv. man etter hvert fikk man arbeidsdeling: hver enkelt spesialiserte seg i en eller noe få arbeidsoppgaver,. Dette medførte et stadig voksende produktivitet, og velstanden steg for all. Likeledes fikk vi firmaer som tok seg av avgrensede arbeidsoppgaver.
Men i politikken går det nå i motsatt retning: "samfunnet", dvs. politikere i bystyrer, kommunestyrer, fylkesting, Storting, Europaråd, osv. tar på seg stadig flere oppgaver.
For eksempel er Oslo kommune i dag involvert i kinodrift, drift av transportselskaper, sosialhjelp, karneval, barnehaver, sykehjem, omsorgsboliger, søppeltømming, drift av skoler, drift av sykehus, regulering av eiendommer, butikkers åpningstider, butikkers vareutvalg, osv. osv.
Politikerne må derfor sette seg inn i alle typer saker som angår disse fagfeltene. Og derfor er det lange møter, stort arbeidspress, osv. Og hvem er der som krever at "samfunnet" ska ta seg av stadig flere oppgaver?, Jo det er politikerne seg, så de har laget ris til egen bak.
Med andre ord: problemet vil forsvinne først når de oppgaver som folkevalgte organer tar seg av blir de som de virkelig skal ta seg av (lovgiving og noe administrasjon).
