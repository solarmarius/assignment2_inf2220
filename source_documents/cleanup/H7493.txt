
Samefolkets parti - Finnmark
Program fylkestingsvalget 2003 - 2007
1 Politisk grunnsyn
SfP grunnsyn bygger på grunnleggende menneskelige verdier og samefolkets livsfilosofi.
Demokrati, frihet, likeverdighet og solidaritet er viktige verdinormer for samfunnssynet. De eldres livserfaring, visdom og rettskaffenhet tilegnet opp gjennom generasjoner, er SfP ledetråd.
SfP vil arbeide for at verdier fra de nasjonale og internasjonale instrumenter integreres og ivaretas i offentlig politikk.
Samiske sedvaner og rettsoppfatning må legges til grunn for framtidig forvaltning og bruk av naturrressursene i Finnmark.
SfP har særskilt ansvar for at den samiske befolknings interesser ivaretas i fylkeskommunen, all den tid brorparten av samene i Norge og i verdenssammenheng bor i vårt fylke. SfP vil arbeide for at det føres en helhetlig politikk for befolkningen i Finnmark.
2 Samisk språk
Språklovens krav skal oppfylles, slik at de samiskspråklige skal få lik tjenestetilbud i offentlig regi. Samiskspråklige offentlige tilbud utvides og forbedres over hele fylket.
3 Kultur
Det bør være et overordnet mål for kulturpolitikken å synliggjøre Finnmarks rike kulturarv.
SfP vil arbeide for at:
· samiske kulturytringer som teater, billedkunst, film, duodji, litteratur, joik og musikk blir styrket og at samisk kunsthøgskole blir etablert
· samiske åndelige verdier styrkes, som samisk kirkeråd og menighetsliv
· barne- og ungdomsaktiviteter innen kultur- og idrettsliv fortsatt prioriteres med støtteordninger over fylkets kulturbudsjett
· etablering av anlegg for samisk idrett
· Beaivvá Sámi Teáhter støttes opp av sitt vertsfylke
4 Overordnede mål for Fylkestingets virksomhet
Fylkestingets virksomhet må i sterkere grad ta hensyn til befolkningens behov. Ved å legge forholdene til rette for at kvinner får utdanning, arbeid og innflytelse i samfunnsutviklingen, er vi med på å opprettholde bosetningen i Finnmark.
SfPs overordnede mål i fylkespolitikken er å arbeide for at:
· fylkeskommunens ressurser prioriteres slik at det gir mer tilbud til befolkningen og mindre byråkrati.
· samisk språk og samiske kulturverdier må styrkes i hele Finnmark
· bygder og småsamfunn får gode rammevilkår for å opprettholde og styrke en desentralisert bosetting og næringsvirksomhet
Næringspolitikk
5.1 Generell næringspolitikk bruk av virkemidler
Finnmark er et urfolksområde og urfolksperspektivet skal avspeiles i næringspolitikken.
SfPs grunnsyn i næringsutvikling bygger på det bærekraftige prinsipp, som innebærer at høsting kun skjer ut av det overskudd som naturen selv klarer å produsere.
SfP vil arbeide for at:
· næringskombinasjoner med utspring i tradisjonelle næringer er viktige for å sikre bosettingen i Finnmark
· næringsfond og andre støtteordninger må tilpasses våre forhold
· økonomiske virkemidler vi har for å bo i Nord-Norge, skal utvides og styrkes
· styrke trygde- og sosialordninger for primærnæringstutøvere
· utøvere av primærnæringen får merinnflytelse i forvaltningen av egen næring
· sikre småskalaproduksjon for å ivareta tradisjonell næringsutøvelse
· bedre kontroll med rovdyrbestanden i reindrifta og landbruket
5.2 Fiskeripolitikk og havbruk
For å styrke bosetningen i kyst- og fjordområdene må fiskere i Finnmark sikres den rettmessige andelen av fiskeressursene. Rettighetene til Finnmarksfiskerne skal sikres ved lov i framtidig forvaltning av ressurser.
SfP vil arbeide for:
· egen samisk/urfolk fiskerisone
· økte andeler til kystflåten fremfor trålerne
· å sikre fiskere fangstleveringsmuligheter i nærområder og videreforedling av fiskeprodukter i Finnmark styrkes
· oppdrettsanlegg i tilknytning til og nært lakseførende vassdrag i Finnmark må omgjøres til landanlegg. Inntektstap kompenseres
· oppdrettsanleggene sikres, slik at rømming unngås
· fast erstatningsordning for selplage under fiske og tillate større jakt på sel
· fri fangst og salg av kongekrabbe
5.3 Vassdrag i Finnmark
Vassdragene i Finnmark må holdes rene og smitte av sykdommer forebygges og forhindres. Strengere kontrollvirksomheter må iverksettes.
SfP vil arbeide for:
· lokalbefolkningen forvalter vassdraget
· det samiske tradisjonelle kombinasjonsnæringsutvøvere får fiskerett
· Tanavassdraget er en grenseelv og landets viktigste og mest fiskerike laksevassdrag, som må vernes for framtidige generasjoner
5.4 Landbruk
Lover, regelverk og næringsavtaler tilpasses jordbruket i Finnmark.
SfP vil arbeide for:
· styrking av småbruk
· styrke rekruttering til landbruket
· øking av bedrifter basert på landbruksprodukter
· foredlingsanleggene og meieristrukturen består og utvikles
5.5 Reindrift
Reindriftspolitikken skal være en naturlig del av Fylkestingets helhetlige politikk.
SfP vil arbeide for:
· kvinners rettigheter i næringa styrkes
· utøvere som har forlatt næringa på grunn av omstilling, får reell yrkeskompetanse og sikres livsgrunnlag, eller tilrettelegging for å vende tilbake til næringa
· et bedre arealvern slik at reindriftas beiterettigheter sikres og vernes for framtida
· reindriftsutøvernes kompetanse, benyttes også til formål utenfor reindriftsnæringa
· foredling av råstoffer fra reindriften må styrkes i lokalsamfunnet
5.6 Utmarksnæringer/næringskombinasjoner
SfP vil arbeide for:
· lokalbefolkningens rettigheter og bruk av utmarksressursene sikres og vernes ved lov
· naturressursene forvaltes lokalt og jakttider for små- og storvilt tilpasses lokale forhold
· tradisjonell vårjakt på ender åpnes for hele fylket
5.7 Duodji
Duodji har et betydelig utviklingspotensiale som næring.
SfP vil arbeide for at:
· de som ønsker å ha duodji som næring, sikres gode betingelser
· tilgang til nødvendige råstoffer sikres, også for kulturbasert utøvelse
· duodji får næringsavtale i likhet med andre næringer
· enhetlig rettsvern og kvalitetssikring i duodji
5.8 Petroleumsvirksomhet
Olje og gass er viktige ressurser for framtidige generasjoner i fylket Forekomstene av petroleumsvirksomheten i samiske områder må tilbakeføres til Finnmarks befolkning i form av øremerkede midler med det formål å styrke den totale infrastrukturen i fylket. SfP vil arbeide for:
· det lokale oljevernberedskap styrkes og oljevernutstyret må oppfylle miljøvernkrav tilpasset den økende faren for oljeforurensning i arktiske strøk
· havneanleggene oppgraderes for å imøtekomme behovet for framtidig petroleumsvirksomhet i samiske områder
· staten skal opprette et oljefond for Finnmark fylke. Fondet skal sikre folkets velferd og infrastruktur etter endt petroleumsvirksomhet
· styrke forskning innen petroleumsvirksomhet i arktiske områder
5.9 Reiseliv og turisme
Turistene skal gis tilbud om å få kunnskaper om samisk kultur og historie, og det motiveres til lokale opplevelsesturer.
SfP vil arbeide for at:
· visse utmarksområder kan i kontrollerte former brukes for turisme når dette skjer i samråd med lokalbefolkningens interesser
· tilrettelagte campingplasser/overnattingsmuligheter for turister og reisende
5.10 Tjenesteytende næringer
SfP vil føre en politikk hvor de tjenesteytende bedrifter i våre områder gis bedre muligheter for å betjene sitt lokalmarked. Dette kan gjelde markedsføringstilskudd, men også konkurranseskjerming i de tilfeller hvor det allerede er en tilstrekkelig konkurranse mellom egne bedrifter.
5.11 Offentlig virksomhet
Finnmark fylke må bestå som eget fylke.
SfP vil arbeide for at:
· økt desentralisering av offentlig statlig og fylkeskommunal virksomhet
· retthjelpskontor i Indre Finnmark opprettholdes
· opprettes et samisk soningstilbud i samsvar med grunnleggende menneskerettigheter
6 Utdanning
Det er viktig at ungdommen i Finnmark har nærhet til utdanningsinstitusjonene og motiveres til utdanning. Derfor er det nødvendig å styrke utdanning på videregående- og høgskolenivå. Den samiske tradisjonelle kunnskapen,språk og kultur må ivaretas og styrkes.
SfP vil arbeide for at:
· barnas identitet skal styrkes fra barnehage og under hele utdanningsperioden
· duodji skal være et obligatorisk fag i grunnopplæringa og på høgskolenivå
· at de videregående skoler får tilstrekkelige ressurser til å utvikle skoletilbud for samiske elever. Spesielt må det snarest satses mer ressurser på å lage læremidler, her også materiale til spesialundervisning på samisk for videregående opplæring
· for samisktalende gis det ekstrapoeng ved inntak til høyere utdanning, for å imøtekomme behovet for samiskspråklig fagpersonell med innsikt i samisk kultur
· samisk journalistutdanning blir varig
· det avsettes midler til stipendiatstillinger for samer ved universitetene og høgskolene
· opprettholde grendeskoler
7 Helse- og sosialtjenesten
Samisk språk og kultur er sentrale elementer i helsetjenesten.
SfP vil arbeide for at:
· mangel på tannleger søkes løst ved feks. tilbud om økonomiske fordeler
· tolketjenestene på sykehusene/institusjonene styrkes
· styrke psykiatrisk familiebehandlingsenhet
· spesielt fokus på rusmiddelforebygging
· eldre får fullverdig helsetilbud
· legge til rette for at funksjonshemmede får et likeverdig tilbud
8 Kommunikasjon og infrastruktur
For trygghet, gode tjenestetilbud og kompetanseutvikling er det av avgjørende betydning at kommunikasjons- og infrastrukturen moderniseres.
SfP vil arbeide for:
· etablere varige forutsigbare samferdselstilbud i hele fylket
· tilrettelegging for funksjonshemmede
· flytilbudet må forbedres og billettprisene senkes betydelig for å fly innen landsdelen og landet forøvrig
· helårsvei til Nordkyn og Ifjordfjellet må realiseres innen 2007
· fylkesveier ikke nedgraderes til kommunale veier
· døgnkontinuerlig vedlikehold av veiene hele året
· utbygge telekommunikasjon og bredbåndstilbud til hele befolkningen
9 Natur- og ressursforvaltning
Natur- og miljøvern må være en prioritert oppgave i Finnmark fylkeskommune.
Multinasjonale store selskaper skal ikke få tillatelse til mineralutvinning i Finnmark.
SfP vil arbeide for at:
· næringsinteresser i størst mulig grad blir ivaretatt ved utarbeidelse av forvaltningsregler for naturreservater/verneområder/-parker
· forvaltningen av ressursene i Finnmark skal skje ut fra allmenningssprinsippet. Ved ressursknapphet må «allmennhetens frie adgang» vike for prinsipper som mer ivaretar de lokale hensyn og som vektlegger prinsippet om nærhet til ressursene
· inntekter i stor- og småviltjakta kommer kommunene til gode
· nåværende nasjonalparker ikke utvides og at det ikke etableres nye
10 Organisasjon og personalpolitikk
Fylkeskommunens organisasjon bør omorganiseres med sikte på å få mindre byråkrati og bedre service. Stillinger som etableres for styrking av samisk språk og kultur opprettholdes og videreføres.
11 Ungdom
Ungdommen i Finnmark må få gode muligheter til utdanning og sikres varig arbeid i fylket.
SfP vil arbeide for at:
· ungdom får innflytelse ved utforming av utdanning, etablering av arbeidsplasser og styrking av fritidsmuligheter
· ungdom får god informasjon om arbeidslivet og om behov både innen tradisjonelle og nye næringer og om mulighetene for nye etableringer
· ungdom motiveres til høyere og/eller yrkesrettet utdanning
· ungdom gis mulighet til å etablere seg innen primærnæringsvirksomhet
· å sikre ungdom fiske og levering av fangst i sommermånedene, som et ledd i rekrutteringen av de unge til yrket
· rekruttere ungdom til politisk arbeid
· ungdom får stipend under utdanning
For å ha en god distriktspolitikk og gode utviklingsmuligheter -
STEM PÅ SAMEFOLKETS PARTI!
