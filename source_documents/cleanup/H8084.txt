
Åslaug Haga, leder av Senterpartiet
Stortinget, 18. desember 2003
Posten er en viktig del av vår samfunnsstruktur
- Senterpartiet vil kreve at alle skal ha likeverdige posttjenester. Posten er en viktig del av vår samfunnsstruktur, en av de nervetrådene som gjør at folk kan bo og virke der de vil og samtidig få et tjenestetilbud på lik linje med resten av landet, sier Senterparitets leder Åslaug Haga.
Åslaug Haga tok i en interpellasjon i Stortinget i dag opp de store omleggingene i Posten. - Posten har tidligere hatt et klart samfunnsansvar, mens det nå synes å være markedskreftene som styrer. Dette går ut over tjenestetilbud og arbeidsplasser, og det får store konsekvenser for mangfoldet av lokalaviser og blad som får svært store økninger på port., sier Haga. Posten har vedtatt å redusere tallet på sorteringsterminaler fra 32 til 12 og pakketerminaler fra 21 til 13. Samtidig har posten varslet økning i porto for aviser og blad på opp til 75%, en økning som vil blant annet få dramatiske konsekvenser for mangfoldet i lokalaviser.
- Senterpartiet utfordrer samferdselsministeren til å svare for hvilken rolle Posten skal ha i det norske samfunnet i tiden som kommer. Vi vil at det fortsatt skal være et avismangfold i Norge og at Posten også i fremtiden skal ha et samfunnsansvar med likeverdig tilbud og fordelig, sier Haga
