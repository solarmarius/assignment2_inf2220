
Dato: 01. desember 2004
Fra: Arbeiderpartiet
Seminar med Noreena Hertz
Fredag 3. desember holder Arbeiderpartiet i samarbeid med LO og AOF, et åpent seminar med Noreena Hertz som hovedinnleder. Partileder Jens Stoltenberg og LO-nestleder Finn Erik Thoresen vil også innlede.
Tema er utfordringene som den globale kapitalismen og globaliseringen bringer med seg for global styring, demokrati og arbeidernes rettigheter.
Noreena Hertz er forfatter, forsker og journalist. Hun er også viseadministrerende direktør ved Centre for International Business ved universitetet i Cambridge.
Hertz begynte sin karriere som Russlandsekspert, og hun arbeidet i Verdensbanken som rådgiver for den russiske regjeringen. Hun har også arbeidet med fredsprosessen i Midtøsten med palestinske selvstyremyndigheter og regjeringene i Israel, Jordan og Egypt. Hun er hyppig brukt som kommentator i TV og radio, og hennes kommentarartikler publiseres i anerkjente aviser og tidsskrift.
Boka hennes, Den tause revolusjonen, er blitt en bestselger, og er kritikerrost i en rekke land. Noreena Hertz er anerkjent som en av verdens ledende unge eksperter på økonomisk globalisering. Hun har også akkurat kommet med en ny bok om gjeldskrisen.
Tid: Kl. 11.30-15. 00
Sted: Vika Atrium Hotel og Konferansesenter, Munkedamsv. 45
