
Torsdag 21. april 1994
HILDE FRAFJORD JOHNSON OBSERVATØR VED SØRAFRIKA-VALG
Stortingsrepresentant Hilde Frafjord Johnson (KrF, Rogaland) er en av fem parlamentarikere fra Norge som skal være observatører under det første demokratiske valget i Sør-Afrika. Gruppen reiser lørdag 23. april, og kommer tilbake tirsdag 3. mai.
Valgene i Sør-Afrika finner sted i dagene fra 26. til 28. april. De parlamentariske observatørene fra Norge er en del av delegasjonen til den interparlamentariske organisasjonen mot apartheid, AWEPA.
