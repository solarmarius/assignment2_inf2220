
03.10.02
Arbeiderpartiet
Verre enn fryktet for kommunene
- Regjeringens budsjettforslag vil føre til enda større kutt i tilbudet for skoleelever og eldre enn det var fryktet på forhånd. Kommunene tvinges med dette budsjettet til å kutt for skoleelever og eldre. Det blir dårligere skolemateriell og nedleggelser av skoleklasser. De eldre får dårligere hjemmehjelptjeneste og dårligere hjemmesykepleie. Dette skyldes at regjeringen velger å betale skatteletten for de med høyest inntekt med kutt for eldre og skolebarn. Det hadde vært fullt mulig å velge annerledes, sier Karl Eirik Schjøtt-Pedersen, Arbeiderpartiets kommunalpolitiske talsmann.
- Regjeringens budsjettforslag vil føre til enda større kutt i tilbudet for skoleelever og eldre enn det var fryktet på forhånd. Økonomien i kommunene er vanskelig. Med regjeringens opplegg blir det langt vanskeligere neste år. Kommunenes frie inntekter blir redusert med 500 millioner kroner i forhold til det kommunene disponerer i 2002. Det betyr at regjeringen tvinger fram kutt i kommunenes tilbud til skoleelever og eldre. Det blir dårligere skolemateriell og nedleggelser av skoleklasser. De eldre får dårligere hjemmehjelptjeneste og dårligere hjemmesykepleie. Dette skyldes at regjeringen velger å betale skatteletten for de med høyest inntekt med kutt for eldre og skolebarn. Det hadde vært fullt mulig å velge annerledes, sier Karl Eirik Schjøtt-Pedersen, Arbeiderpartiets kommunalpolitiske talsmann i en pressemelding 3. oktober 2002.
- Det er skuffende at regjeringen opprettholder nesten hele det store kuttet i distriktspolitikken som den gjennomførte i fjor. Regjeringens budsjettforslag ligger langt under det Stoltenberg-regjeringen foreslo til distriktspolitiske tiltak. Dette betyr at innsatsen for å sikre aktivitet og bosetting i distriktene er kraftig redusert i forhold til Stoltenberg-regjeringens budsjettforslag i fjor høst.
Det blir flere arbeidsledige, og de arbeidsledige får det verre. Regjeringen strammer kraftig til i regelverket for arbeidsledighetstrygd. Dette reagerer Arbeiderpartiet på.
- Arbeiderpartiet har lenge foreslått økt utlånsramme i Husbanken. Også på dette punktet har imidlertid regjeringen opprettholdt størstedelen av kuttet som de foretok etter regjeringsskiftet i fjor. Boligbyggingen stopper nå opp på grunn av at Husbanken langt på vei er tom for penger. Regjeringens forslag betyr at de øker lånerammen med bare halvparten av det Stoltenberg-regjeringen foreslo. Dette er ikke et budsjett for økt boligbygging, understreker Karl Eirik Schjøtt-Pedersen.
