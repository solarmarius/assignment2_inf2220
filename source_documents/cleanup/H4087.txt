
onsdag 2. oktober 1996 15:35:19
Venstre-leder Lars Sponheim:
Upolitisk trontale
Store ord er sjelden politiske, dette var også gjeldende for årets trontale. Imidlertid er det sånn med denne regjering at også den er best når politikken holdes på et generelt og uforpliktende nivå, sier Venstres Lars Sponheim i en kommentar til årets trontale.
Venstre er ellers tilfreds med at miljøpolitikk hadde fått en mer fremtredende plass i årets trontale. Regjeringen varslet blant annet at den vil arbeide for en skattereform for miljø og arbeid, som oppfølging av grønn skattekommisjon. - Venstre vil allerede i høstens budsjettarbeide komme med forslag som kan representere noen foreløpige skritt i denne retning, sier Sponheim.
Stortinget den 2. oktober, 1996
