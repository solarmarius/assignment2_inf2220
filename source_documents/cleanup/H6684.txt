
21.01.03
Justiskomiteen; Carsten Dybevig (H), Andrè Kvakkestad (FrP) og Finn Kristian Marthinsen (KrF/saksorsfører)
Pressemelding fra regjeringspartiene og Frp
- Arbeiderpartiet foreslår at festere skal kunne innløse tomten for 25 ganger leieprisen. Forslaget innebærer at boligeieren på Senja kan måtte betale det samme for sin tomt som hyttebaronen på Tjømme. Dette blir urimelig! For å unngå slike usosiale utslag har regjeringspartiene og Fremskrittspartiet i dag blitt enige om å utvide retten til innløsning av festetomt. Men dette skal skje på en måte som er rettferdig både for fester og bortfester, sier Dybevig (H), Kvakkestad (FrP) og Marthinsen (KrF).
-Vi ser at dagens lov gir utslag som kan medføre urimeligheter. Derfor er det viktig å finne en god løsning på et problem som gjelder mange. Ikke bare skal det bli lettere å innløse en festet tomt, men vi ønsker å bidra til en mer rettferdig prisfastsettelse ved innløsning. Grunnloven § 105 forutsetter markedsverdi. Markedsverdien på en festet tomt kan imidlertid ikke fastsettes uavhengig av det heftet som festekontrakten er. Dette innebærer en større hensyntagen til festerne, enn det dagens praksis tilsier, uttaler representanter fra regjeringspartiene og FrP.
-Forslag til endringer i tomtefesteloven fremlegges for Stortinget høsten 2003.
