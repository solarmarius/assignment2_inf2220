
Stortinget, 12. mai, 2000
FREMSKRITTSPARTIETS
STORTINGSGRUPPE
fra Carl I. Hagen
"SKREDDER" STOLTENBERG SLÅR TIL!
- Når den norske stat går med meget store overskudd, er det fullt forsvarlig og fornuftig, å basere seg på konkrete vurderinger av de enkelte budsjettområder, uten å redusere helt nødvendige bevilgninger til sykehusutstyr og politiet for å dekke økte utgifter til trygder og Kosovostyrkene, sier FrPs formann, Carl I. Hagen, i en kommentar til revidert nasjonalbudsjett.
- Jens Stoltenberg opptrer nå som skredderne i eventyret om Keiserens Nye Klær når han også prøver å innbille folk at reduserte bensinavgifter og dieselavgifter vil øke kostnadene og inflasjonen i Norge. Ennå dummere blir det når Regjeringen sier at det viktigste er å hindre kostnadsvekst for bedriftene og derved faren for økt arbeidsledighet når Regjeringen øker bedriftskostnadene ved utvidet sykelønnsperiode. Det Regjeringen sier er viktig er det stikk motsatte av det Regjeringen faktisk gjør i revideringen av statsbudsjettet og jeg vil ikke nøle med å gi Stoltenberg tilnavnet skredderen etter H.C. Andersens definisjon i Keiserens Nye Klær, sier Carl I Hagen.
