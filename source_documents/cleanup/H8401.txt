
Dato: 27. mai 2004
Stortingsrepresentant Per Sandberg (FrP)
FrP kommer næringslivet og arbeidsledige til unnsetning!
Fremskrittspartiet vil i revidert nasjonalbudsjett reversere Regjeringens og Arbeiderpartiets næringsfiendtlig vedtak fra 2003 om å forlenge arbeidsgivers lønnsplikt under permitteringer.
Kommunalpolitisk talsmann i Fremskrittspartiet, Per Sandberg, mener at dagens ording med lang arbeidsgiverbetalt periode fører til at flere personer blir oppsagt fremfor å bli plassert i en kortere permittering.
Sandberg kan også opplyse om FrP vil foreslå å videreføre permitteringsperioden på 42 uker i en periode hvor arbeidsledigheten ser ut til å låses.
- Dette sammen med en defensiv næringspolitikk, og manglende vilje fra Regjeringen og Arbeiderpartiet til å iverksette nødvendige prosjekter som kunne sette folk i arbeid, tilsier at dette er nødvendige grep, sier Sandberg.
- Det er ikke det vi trenger i dagens arbeidsmarked hvor man sliter med å få ned arbeidsledigheten, avslutter Sandberg
