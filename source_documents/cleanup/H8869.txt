
10. desember 2004
Pressemelding fra Jon Lilletun
Trygge pensjonar!
- Pensjonsreforma er viktig for å sikra velferden for framtida. Alle vil få meir i pensjon i åra som kjem - og den reforma som Samarbeidsregjeringa legg opp til vil lette byrdene for dei som er unge i dag, seier Jon Lilletun.
Ein del stiller spørsmål om det er nødvendig med ei pensjonsreform. Gjer ikkje oljeformuen dette unødvendig?
- Svaret er nei. For å illustrera dette: Oljefondet er no på om lag 1000 milliardar kroner, medan pensjonsforpliktelsane er på om lag 3500 milliardar kroner. Dessutan vert det stadig færre yrkesaktive bak kvar pensjonist. Då folketrygda vart innført i 1967 var det nesten 4 yrkesaktive for kvar pensjonist. I dag er dette redusert til litt over 2,5. Går utviklinga slik det ser ut til vil det i 2050 berre vera vel 1,5 yrkesaktiv for kvar pensjonist, seier Jon Lilletun.
- Forslaget til pensjonsreform som Regjeringa nett har lagt fram legg for det første opp til at pensjonssystemet skal vera berekraftig og slitesterkt. Det betyr at borna og barneborna våre også skal sikrast eit trygt og verdig pensjonstilvære. Det vert også lagt opp til større fleksibelitet, slik at det skal vera lettare å kombinera pensjon og arbeid. Ein raud tråd er rettferd og utjamning. Eksempel på dette er opptening av pensjonspoeng ved omsorgsarbeid og deling av opptente pensjonsrettar ved evt skilsmisse, forklarer Jon Lilletun.
- Mange eldre er i dag urolege for at deira pensjon kan bli endra som følgje av pensjonsreforma. Det er derfor viktig å streke under at reforma ikkje gjeld dagens pensjonistar, men dei som skal motta pensjon ein gong i framtida, seier Lilletun.
Han peikar til slutt av pensjonsreforma også må konsekvensar for stortingspolitikarane sin pensjon:
- Eg meiner at stortingspensjonane må justerast, slik at vi som sit på Stortinget bidrar til eit meir bærekraftig pensjonssystem. Det ville vere eit heilt galt signal dersom stortingspolitikarane ikkje var solidariske i denne samanhengen, avsluttar Jon Lilletun.
