
4. juli 2000
Fra parlamentarisk leder Kjell Magne Bondevik:
-Viktig arbeid fra sårbarhetsutvalget
- Det er positivt at sårbarhetsutvalget nå har kartlagt de områdene hvor det norske samfunnet er sårbart for terror og sabotasje. Dette er viktig for å kunne samordne arbeidet for sivil sikkerhet og beredskap.
Utvalget går inn for å samle ansvaret for den sivile delen av innsatsen for beredskap mot ulykker og kriminalitet i et eget departement. - Vi ser det ikke som hensiktsmessig å opprette flere departementer. En slik samordning må skje ved en omdannelse av enten Arbeids- og administrasjonsdepartementet eller Justisdepartementet. Dette sier Kjell Magne Bondevik i en kommentar til utvalgets innstilling.
