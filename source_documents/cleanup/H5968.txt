
06.06.02
Ap vil ha mer offensiv klimapolitikk
I forbindelse med Stortingets behandling av klimameldingen går Arbeiderpartiet inn for en mer offensiv klimapolitikk enn det regjeringen legger opp til. - Arbeiderpartiet vil at prosessindustrien skal redusere klimagassutslippene med 30 prosent i forhold til 1990, mot regjeringens mål på 20 prosent reduksjon, sier miljøpolitisk talskvinne Sylvia Brustad. - I tillegg vil vi ha langt mer forpliktende tiltak innenfor andre sektorer enn det regjeringen legger opp til.
I forbindelse med Stortingets behandling av klimameldingen går Arbeiderpartiet inn for en mer offensiv klimapolitikk enn det regjeringen legger opp til, heter det i en pressemelding 6. juni 2002.
- Arbeiderpartiet vil at prosessindustrien skal redusere klimagassutslippene med 30 prosent i forhold til 1990, mot regjeringens mål på 20 prosent reduksjon, sier miljøpolitisk talskvinne Sylvia Brustad. I tillegg vil vi ha langt mer forpliktende tiltak innenfor andre sektorer enn det regjeringen legger opp til.
- Vi vil at utslippskvotene skal tildeles industrien samlet framfor at de knyttes opp til hver enkelt bedrift. På den måten kan industrien gjennomføre tiltak for å redusere utslippene der de er mest effektive, og vi vil få en større reduksjon ved tiltak gjennomført i Norge, sier Brustad. I tillegg vil vi opprette et nasjonalt karbonfond.
- Vi vil satse på framtidsrettet og miljøvennlig teknologiutvikling. Derfor går vi imot at Norge i perioden fram til 2008 skal kunne gjennomføre billigere tiltak i u-land slik regjeringen legger opp til. Og vi vil stille strenge krav til slike ordninger også etter 2008. Utover dette foreslår vi blant annet:
Satse på hydrogen som drivstoff i biler og bygge ut et nettverk av små fyllestasjoner for dette. Elektrifisering av oljeplattformer i Nordsjøen. * Innføre en mer lik støtteordning til nye fornybare energikilder.
Trinnvis konvertering av oppvarming med fossile brensler til oppvarming med nye fornybare energikilder.
Tilskuddsordning for bedrifter og husholdninger til kjøp av anlegg for vann- eller luftbåren oppvarming med nye fornybare energikilder og varmepumper.
Krav til anlegg for vannbåren varme i alle nye private næringsbygg over 1000m2.
