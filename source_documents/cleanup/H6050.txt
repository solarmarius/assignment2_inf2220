
27.06.02.
VENSTRE
Statoil-nei til gasskraft åpner for bedre miljøløsninger
Statoils nei til bygging av gasskraftverk på Skogn er et viktig gjennomslag for alle som ønsker en framtidsrettet miljøpolitikk, sier Venstres miljøpolitiske talsmann Gunnar Kvassheim.
Avgjørelsen er et resultat av lave strømpriser, høy pris på den gassen som skulle brukes, samt av at regjeringen ikke ville bidra til å finansiere gassledningen inn til Skogn.
Venstre mener det nå er viktig at myndighetene og selskapene sammen lager en offensiv for gasskraftverk uten CO2-utslipp. Statoils nei til Skogn-prosjektet gjør det sannsynlig at heller ikke de planlagte gasskraftverkene på Kolsnes og Kårstø blir bygget, sier Kvassheim.
