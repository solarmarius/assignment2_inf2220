
Valgprogram 2003-2007
Kristelig folkeparti i Mandal vil: - fornyelse!
Mandal - mulighetenes by
Mandal er et godt sted å bo.
Kommunen har mange naturperler:
En fantastisk skjærgård.
Furulunden med flotte strender.
Mandalselva.
Kort vei fra hav til hei.
· Dette må tas vare på - til beste for denne og kommende slekter.
Byen har gode muligheter for utvikling av boområder, næringsområder, idretts- og friluftsliv.
Mandal har også mange kulturperler. Kommunens rike kulturliv bæres i stor grad oppe av idealistiske enkeltmennesker og foreninger. Og slik skal det være. Den enkeltes innsats overfor fellesskapet er en grunnleggende verdi i vår tradisjon.
Samtidig trengs det er positivt samspill mellom det enkeltmenneskene bidrar til i arbeid og fritid, og det som det offentlige skal løse på vegne av fellesskapet.
Kristelig folkeparti vil bidra til utviklingen av Mandal kommune på grunnlag av kristne grunnverdier, der vekt på menneskeverd, enkeltmenneskets ansvar, forpliktelser og rettigheter står i fokus.
Uansett hvor i livet du befinner deg, er disse verdiene viktige.
·
Alle mennesker har like stor verdi, ung eller gammel, frisk eller syk. Menneskeverdet gjelder alle - fra unnfangelse til naturlig død.
2.
Kristelig folkeparti i Mandal vil:
Arbeide for at den gode svangerskapsomsorgen i kommunen videreføres.
Styrke tilbudet om foreldreveiledning til unge foreldre.
At familiesenterets rolle styrkes i den nye oppvekstenheten i kommunen.
At helsesøster- og skolelegetjenesten videreføres.
·
Å ta vare på barna er å ta vare på neste generasjon. Barn må sikres trygge og positive omgivelser. Familiene lever i en presset hverdag. Kontantstøtteordningen er ment å bidra til å gi tid og mulighet for valgfrihet.
2.
Kristelig folkeparti i Mandal vil:
Bidra til å gjenreise respekten for foreldrerollen.
Ha fokus på barnas oppvekstmiljø, og bidra til å styrke disse.
Arbeide for å utvikle barnehagetilbudet i kommunen.
Arbeide for fleksibilitet ved tiltak som "åpen barnehage".
At vel'ene får hjelp til å tilrettelegge for positive nærmiljøer.
At det arbeides for trygge skoleveier.
Bidra til å styrke menneskelige nettverk, som gjør at mennesker trives og får støtte i sine nære omgivelser - og tar ansvar der.
·
Læring er en livslang prosess, hvor skolen har en sentral funksjon tidlig i livet - i et nært samspill med foreldrene. Mye er oppnådd når det gjelder opprustning av skolene i Mandal de siste årene, men stadig nye utfordringer må håndteres.
2.
Kristelig folkeparti i Mandal vil:
At det kristne verdigrunnlaget og den kristne moral fortsatt skal være en drivende kraft i oppdragelsen av barna i grunnskolen.
At foreldre og skole spiller sammen når det gjelder å styrke foreldrenes rolle som autoriteter i oppdragelsen.
At den nye styringsmodellen for skolene i Mandal skal tillate at den enkelte skole får utvikle sin styrke og egenart, selv om dette innebærer at skolene fremtrer forskjellig i profil og innhold.
At skoleanleggene blir opprustet og skolemateriell fornyet.
Arbeide for at barn og unge i skolen også blir dyktiggjort i praktiske og estetiske fag.
At barna i Mandal skal lære å bli glad i vår flotte natur og læres opp til å ferdes der.
Øke kampen mot mobbing.
·
Ikke alle har like lett for å involvere seg og bidra på en naturlig måte i samfunnslivet, og aktiv tilrettelegging for mennesker med funksjonshemninger av forskjellig slag er viktig.
2.
Kristelig folkeparti i Mandal vil:
At det tidlig i planleggingen av nye bygg og anlegg spilles på lag med Kommunalt råd for funksjonshemmede, slik at det kan legges til rette for gode løsninger når det gjelder tilgjengelighet.
At eksisterende kulturinstitusjoner skal bli tilgjengelige for alle.
At Parkeringsselskapet reserverer tilstrekkelig antall parkeringsplasser for mennesker som har spesielt behov for dem - i nærheten av besøksstedene, enten dette er forretninger, kulturtilbud eller serveringssteder.
At det etableres flere offentlige toaletter i bysentrum.
·
Mandal har et variert kulturliv, båret oppe av ildsjeler innen idrett, kunst, musikk, teater, religiøse og andre idealistiske foreninger. Kulturlivet er av stor betydning for at vi skal ha et rikt lokalsamfunn.
2.
Kristelig folkeparti i Mandal vil:
Spille på lag med kulturlivet når det gjelder utviklingen av Mandal som kulturkommune.
At barn og unge prioriteres i tildeling av kommunale tilskudd.
Videreutvikle kulturskolen som viktig kulturtilbud for barn og ungdom - nær knyttet til skolemiljøene i kommunen.
Være en aktiv medspiller i idéutviklingen omkring et nytt kulturhus i kommunen. Forutsetningen for at Mandal på lengre sikt skal kunne etablere et kulturhus er at dette har forankring i større deler av befolkningen. Planleggingen må også skje i et tett samspill med de eksisterende kulturinstitusjonene våre, som biblioteket, museet og kulturskolen - samt med næringslivet.
·
Den kirkelige virksomheten i kommunen, både i frikirkene og i Den norske kirke, spiller en viktig rolle i lokalsamfunnet, og kommer til å gjøre det også i tiden fremover.
2.
Kristelig folkeparti i Mandal vil:
Sikre generelt gode rammevilkår for den kirkelige virksomhet i kommunen.
Særskilt sikre at planarbeidet i forbindelse med ny kirkegård i kommunen blir ivaretatt på en profesjonell måte fra kommunens side.
At det legges til rette for en styrking av den kirkelige diakoni, i tråd med psykiatriplanen (diakonstilling).
·
Rusmisbruk er landets største sosialmedisinske problem.
8.
Kristelig folkeparti i Mandal vil:
Gå i allianser med andre partier for å komme på offensiven mot alkohol- og narkotikamisbruk blant ungdom.
Bidra til at gode krefter går sammen om et aktivt forebyggende arbeid overfor barn og unge.
At foreldrenes funksjon som rollemodeller for barn fremheves.
At det legges til rette for flere rusfrie møtesteder.
Begrense antall alkoholbevillinger i kommunen, særskilt brennevinsbevillinger.
Føre en aktiv kontroll når det gjelder salgs- og serveringsstedenes håndtering av alkoholbevillinger.
At det gis økonomisk støtte til frivillige organisasjoner som driver et konstruktivt arbeid overfor mennesker med rusproblemer.
Legge til rette for at pårørende av rusmisbrukere får hjelp og støtte.
At mennesker som synes å falle helt utenfor i samfunnet tilbys verdige boforhold i kommunen, offentlig eiet - eller på det private marked.
·
Våre nye landsmenn er en ressurs. En god måte å begrense fremmedfrykt på er at denne ressursen blir synlig i nærmiljøene og i arbeidslivet.
8.
Kristelig folkeparti i Mandal vil:
At flyktninger og asylsøkere naturlig får utfolde sin kreativitet med de evner og ressurser de har, snarest mulig etter at de er kommet til landet.
At det skal stilles tydelige krav til egeninnsats når det gjelder opplæring i norsk språk og kultur.
·
Norske kommuner vet hva staten gir av økonomiske ressurser til kommunene. De lokale ressursene ligger i folk, strukturer og verktøy. Derfor er vi avhengig av å arbeide med kommunens organisasjon og egne folk, så de ansatte gjør en så god jobb som overhode mulig - til innbyggernes beste.
8.
Kristelig folkeparti i Mandal vil:
Bidra til at det bygges opp en tillitskultur internt i kommunen, mellom administrasjon og politikere - og mellom kommunen og innbyggerne.
At byen skal ledes av en tydelig og profilert ordfører.
At ordføreren sammen med rådmannen og enhetslederne bidrar til utviklingen av en positiv bedriftskultur i kommunen.
At ordføreren skal spille på lag med rådmannen med tanke på et gjennomgående og profesjonelt kompetanseutviklingsprogram i Mandal kommune.
·
For at kommunen som organisasjon skal fungere best mulig, må politikken legge opp til forutsigbarhet.
8.
Kristelig folkeparti i Mandal vil derfor:
Bidra til at kommunens visjoner og planer fastlegges så tydelig at planene blir virkelige styringsredskaper både for de folkevalgte og for de fast ansatte i kommunen.
Videreføre eksisterende planer så lenge de gjelder og fungerer. Fungerer de ikke lenger, bør de gjøres om, fremfor det å stadig måtte gi dispensasjoner på bakgrunn av foreldet planverk.
·
Våre fysiske omgivelser er viktig for trivsel, opplevelse av forankring og skjønnhet. Derfor er en planmessig byutvikling og arealutvikling viktig.
8.
Kristelig folkeparti i Mandal vil:
At Mandal skal fremstå som en vakker by, der sentrum er et trivelig sted.
Vektlegge stikkordet forskjønnelse både der det allerede er utbygd og der det skal bygges i tiden som kommer.
Hegne om "grønne lunger" i boligområdene.
Starte arbeidet med en konstruktiv utvikling av Malmø som en sentral bydel i kommunen, der samspillet mellom næringsvirksomhet og boligområder blir ivaretatt.
Arbeide for at natur og miljø blir brukt som positive elementer i arealplanleggingen i kommunen.
Arbeide for at det kan drives aktivt oppkjøp av områder som bør sikres for allmennheten, primært med statlig støtte.
For å kunne makte alt dette bør plankompetansen i kommunen ytterligere styrkes, gjerne i samarbeid med andre kommuner.
·
Gode rammevilkår for næringslivet er avhengig av aktiv og kreativ tilrettelegging fra kommunens side.
8.
Kristelig folkeparti i Mandal vil:
At den direkte valgte ordføreren skal bidra aktivt til utviklingen av Mandal kommune som en vekstkommune når det gjelder næringsliv; handel, industri og turisme; der kommunens naturgitte og kulturelle forutsetninger utnyttes maksimalt.
Ta initiativ til at Statens Vegvesen kommer aktivt på banen når det gjelder ny veitrasé gjennom Mandal kommune - fra Søgne til Vigeland.
Bidra til et positiv samspill mellom næring og kultur.
Ta initiativ til at "nettverkskreditt" blir en ny mulighet for næringsutvikling i kommunen.
·
Mandal kommune har en beliggenhet som gjør at primærnæringene både i innlandet og langs kysten må ha særlig oppmerksomhet.
8.
Kristelig folkeparti i Mandal vil:
At det fortsatt skal legges til rette for spredt bosetting i kommunen.
At det må legges til rette for fortsatt fast bosetting i kystområdene.
At det blir lagt til rette når det tas initiativ til og tenkes alternativt når det gjelder forvaltningen av landbrukseiendommer, som gårdsturisme o.a.
At Mandals tradisjoner innen sjørettet næring videreføres, og at havneområdene utvides med nye næringsarealer.
At Mandalselva som ressurs i forbindelse med turisme og fiske blir utnyttet positivt.
14. De fleste eldre er friske og kan bidra med sine ressurser og sin erfaring i hverdagslivet. Samtidig er god helsetjeneste og verdig eldreomsorg overfor dem som trenger det, en viktig del av et samfunn som vårt.
Kristelig folkeparti i Mandal vil:
Bidra til at eldre mennesker er aktive deltagere i samfunnet, med sin arbeids- og livserfaring.
Arbeide for at eldre, syke og funksjonshemmede skal være trygge på hjelp når de trenger det.
Stimulere til og legge til rette for frivillig innsats i eldreomsorgen.
Bidra til at Eldrerådet og Frivillighetssentralen får gode rammevilkår.
Arbeide for verdighet i livets sluttfase.
·
Mandal er Vest-Agders nest største kommune, og kan spille en viktig rolle i utviklingen av hele regionen - på alle områder.
16.
Kristelig folkeparti i Mandal vil:
Bidra til at Mandal blir en viktig medspiller i utviklingen av hele Mandalsregionen, i et positivt samspill med de omkringliggende kommunene.
At Mandal skal styrke sitt nærvær og sitt engasjement i Agderrådet og andre landsdelsfora, til beste både for vår region og hele Sørlandet.
·
