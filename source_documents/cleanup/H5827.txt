
7.5.2002
Inger Enger (Sp):
Lik økonomisk støtte ved assistert befruktning og adopsjon fra utlandet
Senterpartiet vil se assistert befruktning og adopsjon fra utlandet i sammenheng. Det må være et mål å balansere utgiftene slik at disse to tilbudene for barnløse likebehandles. Senterpartiet la i dag fram et privat forslag i Stortinget om dette.
Det er nå forholdsvis store og omtrent like kostnader for foreldre som ønsker å få barn ved assistert befruktning og de som velger å adoptere et barn fra utlandet.
Senterpartiet mener at den økonomiske støtten ved dette bør settes til 1 G, som nå er 51 600 kroner, for å gjøre de økonomiske forutsetningene til en hver tid forutsigbare.
Rundt 80 000 par i fruktbar alder er ufrivillig barnløse. Dette rammer alle lag i folket. Etter at statsstøtten ble fjernet, blir den enkeltes private økonomi avgjørende for å prøve assistert befruktning ved ufrivillig barnløshet.
