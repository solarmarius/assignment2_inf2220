
27.07.01
Karin Andersen, SVs parlamentariske nestleder:
- ANSTENDIG ELDREOMSORG ER VIKTIGERE ENN BILLIG SPRIT
- Eldrepakka fra staten holder ikke hva den lover. Det blir mange fine boliger, men når boligene et bygget er det ikke penger igjen verken til omsorg eller skoler. Bare på eldrepakka mangler det 3,7 milliarder til investeringer og 1 milliard til drift hvis kommunene skal kunne gi anstendig omsorg til gamle og pleietrengende, sier SVs parlamentariske nestleder Karin Andersen.
- Staten må sørge for at kommunen har penger nok til både skoler og eldreomsorg, sier Andersen. Kommunene må få dekket det reformen koster i virkeligheten og ikke bare det en regnet ut en trodde det ville koste i 1997. Det må gis full priskompensasjon både for investeringer og driftstilskudd, sier hun.
- Det er mye viktigere å skaffe penger til eldreomsorgen enn å diskutere hvor billig spriten skal være, mener Andersen. God kommuneøkonomi dreier seg om vi skal kunne ha en moderne velferdsstat som holder det den lover, en sjukehjemsplass og pleie når du trenger det, en gratis framtidsrettet skole som er så mangfoldig at alle vil ha barna sine der og barnehageplass som er trygg ikke koster mer enn folk har råd til, sier hun.
