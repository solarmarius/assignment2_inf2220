
28.04.2002
- Strafferettsapparatet er lammet
Stortingsrepresentant Knut Storberget har tatt opp spørsmålet om soningskøene ved norske fengsler. Siden september i fjor økte køen med 30 prosent. - I dag står over 2000 personer i kø. Farlige varetekstfanger må løslates, ungdom vente i år og strafferettsapparatet lammes, sier Knut Storberget.
Stortingsrepresentant Knut Storberget har reist en interpellasjonsdebatt på Stortinget om soningskøene ved norske fengsler. Siden september i fjor økte køen med 30 prosent. - I dag står over 2000 personer i kø. Farlige varetekstfanger må løslates, ungdom vente i år og strafferettsapparatet lammes, sier Knut Storberget.
- Varetekt brukes i større grad enn tidligere, og vi ser en nedgang i bruk av alternativ straff som samfunnstjeneste. For de yngre er dette ingen heldig utvikling, Mennesker sitter mer og mer i varetektceller, noe som er i strid med hva bl.a. torturkomiteen har krevet av Norge, sier han og viser til at soningskøer ikke er forbigående problem, men en utvikling som bare vil fortsette.
- Justisministeren har, tross flere oppfordringer levert svært lite på dette området. Det er totalt uakseptabelt og farlig at voldtektssiktede eller andre må løslates fra varetekt på grunn av manglende fengselsplasser til tross for at det foreligger fare for gjentakelse. Respekten for og tilliten til rettssystemet vårt kan fort få seg en alvorlig knekk ved flere slik enkelthendelser, sier en opprørt Storberget.
