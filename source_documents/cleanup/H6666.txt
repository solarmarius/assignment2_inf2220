
14.01.03
FrP
FrP vil endre statsborgerskapsloven
Nestleder i Kommunalkomiteen Per Sandberg vil legge frem en rekke forslag i Stortinget om innskjerping av reglene for tildeling av statsborgerskap.
FrP krever at nettoinntekter i forbindelse med innføring av behandlingsgebyr for søknader om tillatelse etter utlendingsloven og om søknad om innvilgelse av, eller løsning fra norsk statsborgerskap i sin helhet brukes på relevante informasjonstiltak ovenfor målgruppen gebyrene tilsikter seg å gjelde, samt generelle informasjonstiltak ovenfor grupper som misbruker ordningene under norsk utlendingslov, herunder grunnløse asylsøkere, sier Sandberg.
- FrP mener det er for enkelt å få norsk statsborgerskap. Fremskrittspartiet ønsker derfor å øke kravet om botid i før statsborgerskap kan innvilges fra dagens 7 til 10 år med virkning fra den dagen personen får lovlig opphold. Å få innvilget norsk statsborgerskap skal komme på bakgrunn av en lang tilpasning til det norske samfunnet og norske leveregler.
Sandberg mener videre at det bør stilles strengere krav til de som ønsker å bli norske statsborgere. For å sikre at ingen uten tilstrekkelige norskkunnskaper blir norske statsborgere bør det innføres en egen språktest for slike søkere. Det bør og innføres krav om at arbeidsfriske mennesker utnytter sin ervervsevne, slik at statsborgerskap ikke blir en garantiordning for gunstige sosiale ytelser. Stortinget ber Regjeringen om å innføre krav om språktest og ervervsevne som betingelse for å få innvilget norsk statsborgerskap.
FrP ønsker også å avvikle er muligheten til å inneha dobbelt statsborgerskap i Norge.
