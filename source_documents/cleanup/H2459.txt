
Fredag 10. juni 1994
Stortingsrepresentant Jon Lilletun om Malvik-dommen:
SKAPER SKILLE MELLOM FUNKSJONSHEMMEDES OG FUNKSJONSFRISKES RETTIGHETER
-Høyesteretts dom i den såkalte Malvik-saken sist sommer lager et skille i rettig-hetene de rettighetene funksjonshemmede har, og de rettighetene andre har. Den lager også et skille mellom de rettighetene mennesker som er født med funksjons-hemminger har, og de som har ervervede funksjonshemmiger, som trafikkofre. Dette var ikke Stortingets intensjon da grunnskoleloven og loven om voksenopplæring ble vedtatt. Det sa stortingsrepresentant Jon Lilletun (KrF, Vest-Agder) da Stortinget fredag behandlet en interpellasjon til kirke-, utdannings- og forskningsministeren, der han ber statsråden til å ta initiativ til en lovendring som sikrer alle funksjons-hemmedes rett til opplæring på likt nivå med andre borgere.
Jon Lilletun sa at han som stortingsrepresentant og lovgiver må ta en dom i Høyestrett til orientering, men la ikke skjul på at han er bekymret for de konsekvensene denne dommen har fått, og fortsatt kan få for opplæringstilbudet for de funksjonshemmede. Han minnet om at departementet har tatt konsekvensen av dommen i et rundskriv til kommunene, og mange kommuner har benyttet anledningen til å redusere på tilbudet om spesialunder-visning, eller ved å ansette ufaglært assistenter i stedet for spesialpedagoger. Tilbudet om voksenopplæring er også blitt redusert eller fjernet.
-Jeg vil ikke bare kritisere kommunene for at de i en vanskelig økonomisk situasjon benytter seg av den mulighet dommen og departementets rundskriv gir, men jeg er uenig i at innsparinger først og fremst skal ramme de svake, sa Jon Lilletun, som la til at dersom de funksjonshemmedes rett til likeverdig undervisning skal være reell, må dette sikres i loven.
-Dette er ikke et spørsmål om ressurser, men om respekt for menneskeverdet, sa Jon Lilletun. Han minnet om at Malvik-dommen gjaldt ei psykisk utviklingshemmet jente, men at ressonementet i dommen også ville kunne ramme andre funksjonshemmede, som dyslestikere.
-Som lovgivere gjør vi en urett dersom vi ikke nå foretar en lovendring som er i samsvar med de intensjonene Stortinget hadde, og som var praksis i de fleste kommuner før Malvik-dommen, sa Jon Lilletun, som ba om at departementet straks setter i gang et slikt arbeid, og at kommunene blir informert om Stortingets intensjon, slik at tilbudene ikke blir ytterligere svekket i påvente av et endelig vedtak.
