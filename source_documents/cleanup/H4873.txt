
10. mai 2001
Dag Terje Andersen
Bred enighet om nye økonomiske retningslinjer
- Det brede flertallet bak de nye retningslinjene for den økonomiske politikken er et godt grunnlag for det framtidige samarbeidet på Stortinget, sier Dag Terje Andersen, fra Arbeiderpartiet som leder finanskomiteen.
- Det brede flertallet bak de nye retningslinjene for den økonomiske politikken er et godt grunnlag for det framtidige samarbeidet på Stortinget, sier Dag Terje Andersen, fra Arbeiderpartiet som leder finanskomiteen.
Finanskomiteen avgir i dag sin innstilling til Regjeringens forslag til nye økonomiske retningslinjer. Det er bred oppslutning om Regjeringens forslag om en begrenset økning i bruken av oljeinntektene, tilsvarende den forventede årlige avkastningen av Statens petroleumsfond. Det er også stor tilslutning til at bruken av petroleumsinntektene må tilpasses konjunktursituasjonen, og at budsjettpolitikken fortsatt skal ha et hovedansvar for å stabilisere utvikingen i norsk økonomi.
Finanskomiteen tar de nye retningslinjene for pengepolitikken til etterretning.
. men splittelse i sentrum
Sentrumspartiene skiller lag på et vesentlig punkt i innstillingen. Kristelig Folkeparti og Venstre mener det er et mål at veksten i offentlig sektor over tid ikke skal være større enn veksten i Fastlands-Norge, men dette får ikke tilslutning fra Senterpartiet.
- Sentrumspartiene har ikke samme syn på om oljeinntektene skal brukes til økt velferd eller til skattelette. Det er ingen uvesentlig meningsforskjell for partier som sier de vil regjere sammen, understreker Dag Terje Andersen.
