
22.09.02
Vegard Martinsen, (DLF)
OPPHEV MARKAGRENSEN!
Alle Osloborgere opplever det idag: fortetting. Over hele byen blir grønne lunger revet i stykker og erstattet med betongkolosser o.l. Selvsagt må det bli flere boliger for Oslofolk, men fortettingen er skadelig for alle: Unger mister et sted hvor de kan leke og spille fotball, voksne mister et sted å gå tur, hundeeiere mister et sted hvor de kan gå tur med hunden, osv.
Årsaken til fortettingen er Oslos helligste ku: Markagrensen. Marka er selvsagt et fantastisk turterreng, men at myndighetene i praksis har nedlagt forbud mot utbygging utenfor denne grensen fører til at nye boliger bygges på de grønne lungene i byen isteden. Så praktisk talt alle Osloborgere mister grønne flekker i sin umiddelbare nærhet, og isteden får de beholde turmuligheter et stykke unne, turmuligheter som få benytter.
Derfor bør Marka umiddelbart åpnes for utbygging. Oslo kommune bør på sikt ikke har noe standpunkt til hvor og hvordan det bygges, dette bør overlates til interessentene. Når Marka åpnes for utbygging vil det bli flere boliger, og da vil vi også få billigere boliger, og det vil bli lettere for unge mennesker å komme inn på boligmarkedet.
(Dette bvle vedtatt som resolusjon på DLF Oslos møte 20/9.)
