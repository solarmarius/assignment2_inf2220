
28.04.03
Arbeiderpartiet
Seminar om gjenoppbygging av Irak og regionale spørsmål i Midtøsten
Arbeiderpartiets internasjonale utvalg arrangerer tirsdag møte om gjenoppbyggingen av Irak og regionale spørsmål i Midtøsten. Deltakere på møtet vil blant annet være leder i Arbeiderpartiet Jens Stoltenberg, leder av Stortingets utenrikskomité Thorbjørn Jagland, NUPI-direktør Sverre Lodgaard samt generalsekretærene i Norges Røde Kors, Flyktningrådet og Norsk Folkehjelp.
Møtet holdes i Arbeiderpartiets grupperom, ("Kinosalen"), på Stortinget tirsdag 29 april, fra 14.00 til 17.30.
Utvalget ønsker å sette fokus på hva som bør være Arbeiderpartiets politikk i forhold til gjenoppbyggingen i Irak, og hvordan vi også kan bidra til å få på skinner fredsprosesser og demokratisering i regionen.
Inviterte til møtet er tillitsvalgte og ansatte i partiet og arbeiderbevegelsen som arbeider med internasjonale spørsmål.
Møtet er åpent for pressen.
14.00 Åpning ved Jens Stoltenberg
14.10 Israel-Palestina konflikten i regionalt perspektiv - veien videre, ved Thorbjørn Jagland
14.40 Gjenoppbygging i Irak, humanitært arbeid men også selve gjenoppbyggingsprosessen, innspill ved Jan Egeland (Røde Kors), Eva Bjøreng (Norsk Folkehjelp) og Raymond Johansen (Flyktningerådet) (15 minutter hver)
15.25 Erfaringer med gjenoppbygging fra andre steder (Afghanistan), ved Astri Suhrke (CMI)
15.45 Pause
16.00 Iran - virkningene av Irak-krigen på den innenrikspolitiske situasjonen og Irans rolle i regionen, ved Kari Vogt (UiO)
16.20 Masseødeleggelsesvåpen i regionen, ved Sverre Lodgaard
16.35 Debatt
17.20 Oppsummering
17.30 Avslutning
