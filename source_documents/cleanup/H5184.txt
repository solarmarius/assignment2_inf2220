
29.09.01
Roger S. Østlie, pressesekretær
Pressekonferansen med SV-ledelsen
Sosialistisk Venstreparti har i helgen avholdt landsstyremøte. Der oppsummerte partiet valget og drøftet den aktuelle politiske situasjonen ute og hjemme.
I sin tale var partileder Kristin Halvorsen optimistisk med tanke på SVs mulighet til å få gjennomslag for sentrale saker.
- Selv om KrF skulle inngå i et turbulent politisk ekteskap med blant annet Høyre, så skal vi nok minne dem på hva de sa da de var på frierferd tidligere i høst, sa Halvorsen.
Hun trekker fram Bondeviks løfter om å gjøre noe med fattigdommen her i landet, løftene om å innføre en maksimalpris for barnehagene, de varme talene om internasjonal solidaritet og ikke minst at KrF har ambisjoner om en radikal omlegging av miljøpolitikken.
- Vi har opptak av alle tv-debattene, så vi har sikret oss videobevis, sier hun lurt.
Det inviteres til pressekonferanse hvor SVs ledelse, partileder Kristin Halvorsen og nestlederne Inge Ryan og Øystein Djupedal, oppsummerer landsstyremøtet og kommenterer den aktuelle politiske situasjonen.
Søndag 30. september
Klokken 17.00
Stortinget, rom 223B (Glassburet)
Vel møtt!
