
02.03.99
Rolf Reikvam, utdanningspolitisk talsmann i SV:
Sosialistisk Venstrepartis Pressetjeneste
Stortinget
Petersen er ikke der når lærerne trenger han
- Dagens debatt i Stortinget om hvor forhandlingsansvaret på arbeidsgiversiden skal ligge er en avsporing, for lønn er det viktigste for å sikre rekrutteringen til læreryrket, mener Rolf Reikvam, utdanningspolitisk talsmann i SV.
- SV foreslo foran tariffoppgjøret i fjor at læreren burde få større lønnstillegg enn andre grupper. Høyre stemte mot forslaget med den begrunnelse at Stortinget ikke skulle blande seg inn i forhandlingene. Høyre har nå tydeligvis endret syn. Petersen er ikke der når lærerne trenger han mest. Dette er spill for galleriet.
- I fjor var det faktisk en pengepott som kunne brukes til økte lønninger. Da var ikke Petersen på hugget, men nå som det går mot et null-oppgjør, taler Petersen før økte lærerlønninger.
- Ingen andre enn SV ønsket å bruke dagens debatt til å gi signaler i forbindeles med tariffoppgjøret til våren, så SV har i dag lagt inn i interpellasjon som vi ønsker behandlet i Stortinget før forhandlingene starter, avslutter Reikvam
