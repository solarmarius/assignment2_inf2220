
29/1-02
Pressemelding fra sosialdemokratene i Nordisk Råd
Socialdemokraterna i Nordiska Rådet har under mötet i Oslo 28. - 29. januari antagit följande uttalande:
Socialdemokraterna i Nordiska Rådet har under mötet i Oslo 28. - 29. januari antagit följande uttalande:
En handlingsplan för skydd av misshandlade kvinnor
Varje dag, varje vecka misshandlas kvinnor från alla sociala grupper. Invandrade och infödda kvinnor i våra länder utsätts för att det finns män och fäder som har ett behov av att kontrollera och styra sina kvinnor och döttrars liv. Några har till och med mördats. Nu senast hände detta i Sverige, men det kunde lika gärna ha kunnat ske i något av de andra nordiska ländarna. Detta måste få ett slut. Vi är alla ansvariga för det som händer i våra samhällen. Vi måste bli bättre på att se signalerna och att ta hoten mot de utsatta kvinnorna på större allvar. Vi måste kunna skydda dem bättre. Lagstiftningen måste skärpas.
Nordiska rådets socialdemokratiska grupp känner avsky för mordet på svenska Fadime, precis som vi känner avsky för alla de övergrepp kvinnor utsätts för. Vi har tidigare tagit initiativ till omfattande åtgärder mot tvångsäktenskap - en annan form av kvinnoförtryck. Nu är det hög tid att följa upp rådets beslut och visa på konkreta åtgärder.
Vi kräver nu att de nordiska länderna gemensamt arbetar fram en handlingsplan för skydd och stöd av alla som känner sig hotade i våra länder. De ska ha rätt att snabbt få skydd och hjälp från våra samhällen. Ingen människa har rätt att styra någon annan, alla ska ha rätten och friheten att välja sitt eget liv.
