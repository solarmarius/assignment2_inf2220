
04.10.00
H. Langeland SVs miljøpolitiske talsmann
Sosialistisk Venstrepartis Pressetjeneste
SV utfordrer Sentrumspartiene: - Miljøet må på førsteplass!
- SV ønsker ikke kutt i bensin- og dieselavgiftene, men vi ønsker i stedet for reduserte kollektivpriser og en styrking av kollektivtilbudet, sier SVs miljøpolitiske talsmann, Hallgeir Langeland.
SV deler altså det synet alle de partipolitiske ungdomsorganisasjoner, med unntak av FpU, har gitt uttrykk for.
- Vår utfordring til sentrumspartiene er at de må etterkomme kravet ungdomsorganisasjoner i dag kommer med i sin fellesuttalelse: Miljøet må på førsteplass!
Dersom Sentrumspartiene står sammen med SV i denne saken vil Ap tvinges til å føre en politikk som er parti med miljøet og framtida.
- Skulle sentrumspartiene svikte i denne saken vil de ikke bare svikte sine ungdomsorganisasjoner, men også avsløre sin manglende vilje til å prioritere miljøet, avslutter Langeland.
