
Lørdag 18. november
Fra Kjell Magne Bondevik
Sentrumspartiene har vist ansvar
-Kristelig Folkeparti, Senterpartiet og Vesntre har igjen tatt ansvar og fått stor gjennomslag i en vanskelig budsjettsituasjon.
Partiene har vist samhold og slik igjen markert seg som et regjeringsalternativ. Siden intet regjeringsalternativ har flertall alene, må ulike alternativer samarbeide i Stortinget for at landet skal få et budsjett. Like fullt er selvsagt sentrun et eget regjeringsalternativ, slik Arbeiderpartiet fortsatt var det etter sitt forlik med sentrumsregjeringen i fjor høst.
Det er Kristelig Folkepartis parlamentariske leder og sentrumspartienes statsministerkandidat, Kjell Magne Bondevik som sa dette på en pressekonferanse lørdag.
-Jeg har vært på Stortinget siden 1973, men har aldri opplevd at budsjettforslaget fra en regjering har blitt så mye forandret som nå. Men dette var nødvendig fordi forslaget var dårlig, spesielt overfor bedriftene og dermed arbeidsplassene. Ved å flytte på over 20 mrd. kroner har vi bl.a. fått til
-å styrke bedriftene, og dermed sysselsettingen, bl.a. ved å gjendrive konjunkturavgiften og fjerne investeringsavgiften
- å innføre en bedre momsreform med bl.a. halvert matmoms, noe som også er god familiepolitikk
- å styrke miljøprofilen på budsjettet, både ved økte bevilgninger og enkelte avgiftstiltak
- å øke innsatsen innen forskning og utdanning
- å øke bevilgningene til helse og velferd
- å bedre budsjettet for samferdsel, kommunene og distriktene
- å gi bedre arbeidsvilkår for frivillige organisasjoner og kulturlivet.
Selvsagt er det, for å få dette til, også nødvendig med noen mindre populære tiltak. Det private
forbruket har økt sterkt de senere årene, og økt moms og el-avgift vil dempe veksten i det
private forbruk.
Sentrumspartiene har virkelig satt sitt preg på budsjettet. Vi ønsker likevel å komme tilbake i
regjeringsposisjon, og mener dette mest naturlig kan skje etter valget. Vi håper velgerne vil gi
oss støtte til dette, sier Bondevik.
