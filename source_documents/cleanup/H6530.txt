
02.04.02
Vegard Martinsen, (DLF)
Ulover gir "alle" til svindlere
Aftenposten forteller idag at kor og musikkorps over hele landet ved å beskrive vanlige øvelser som kurs og studiesirkler håver inn millioner av kroner fra offentlige støtteordninger.
Dette er en av de viktigste av de mange skadelige effektene av vårt meget omfattende system med støtteordninger: ved å oppgi en «liten» løgn vil man kunne håve inn millioner av kroner. Dette innebærer at praktisk alle mennesker etterhvert blir svindlere og bedragere (vi er kjent med lignende svindelopplegg i menigheter, i politiske ungdomsorganisasjoner, i aftenskoler, osv.), og dette vil etterhvert kraftig redusere respekten for lov og rett, og dermed også respekten for de lover som er legitime og som vi virkelig trenger, dvs. de lover som beskytter individers rettigheter (altså de lover som beskytter mot tyveri, ran, overfall, svindel. o.l.).
Dagens politikere har forlengst glemt Magnus Lagabøters kloke formaning: «Med lov skal landet bygges, ikke med ulov ødes». Alle lover som gjør noe annet enn å beskytte individers rettigheter er ulover. DLF vil arbeide for å avvikle alle ulover.
