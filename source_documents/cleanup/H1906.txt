
Torsdag 12. november 1992
Stortingsrepresentant Per Sævik (KrF) om forsvarsbudsjettet:
UFORSIGBAR SITUASJON I NÆROMRÅDE VÅRE
Eg trur det vert lagt for lite vekt på at samstundes som vi har ein situasjon der vi reknar med at dei klassiske trugsmåla mot norsk sikkerheit er sterkt reduserte, er det ein svært skjør stabilitet i dei såkalla nye demokratia. Med den militærmakt som er plassert i Noreg sine nærområde, er dette in situasjon ein absolutt ikkje skal undervudere framover. Det sa stortingsrepresentant Per Sævik (KrF, Møre og Roms-dal) då Stortinget torsdag handsama innstillinga frå forsvarskomiteen til forsvars-budsjettet for 1993.
Per Sævik sa seg sers nøgd med at KrFs sin representant i Forsvarskomiteen, partileiar Kjell Magne Bondevik, "ikkje vil avvise at Noreg kan ta imot tilbodet om assosiert medlemskap i Vest-Unionen".
-Vi lever i ei tid i sterk omstilling, ei tid som krev nye svar på mange av gårsdagens utfordringar, minna Per Sævik om, som la til at det er for tidleg å seie noko om kva konsekvensar presidentvalet i USA vil få for USA sitt nærvær i Europa.
-Men vi har vel alle registrert at i valkampen gjekk Clinton lenger enn Bush i å signalisere reduskjonar i antall soldatar i Europa, sa Per Sævik.
Nyleg heimkomen fra FN-sesjon i New York, hadde Per Sævik registrert dei mange henvendelsane til FN med krav om oppretting av nye fredsbevarande operasjonar. Han minna om at FN enno har fredsbevarande operasjoner på gang som vart starte for 40 år sidan, og sa seg overtydd om at dersom FN skal ta på seg flerie slike oppgåver, vil det være naudsynt å avvikle nokre av dei tidlegare engasjementa.
-Det kan ikkje vere slik at dersom FN set igang ein fredsbevarenade operasjon, så slapper partane som dette gjeld av med omsyn til å finne varige og permanente løysingar. På dette området må det gjerast mer i tida som kjem, sa Per Sævik, som konkluderte med at når det gjeld krigen i Jugoslavia, frykta han at historiens dom vil verte at vi ikkje gjorde det vi kunne for å få stoppa denne tragedien.
