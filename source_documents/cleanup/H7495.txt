
OPPLAND HØYRE
FYLKESVALGPROGRAM 2003 - 2007
1 Innledning
Høyre mener offentlig sektor må moderniseres for å få utnyttet de samlede ressurser på en bedre måte enn i dag. En modernisering vil bety at alle sider ved gjennomføring av det offentliges oppgaver, bl.a. organisering av virksomhetene, må bearbeides med henblikk på å finne rasjonelle og brukerorienterte løsninger.
Fylkeskommunen bør avvikles, og de oppgaver som fylkeskommunen har vil bli bedre ivaretatt dersom de ble overført til kommunene eller staten. Kommunene kan enkeltvis eller i regionalt samarbeid overta mange av oppgavene som fylkeskommunen i dag har. Noen få, men tunge oppgaver må overføres til staten.
2 Distrikt og regionalutvikling
Så lenge fylkeskommunen består vil en av dens viktigste oppgaver være å koordinere regionalt samarbeid. Den viktigste oppgaven blir å være bindeledd og pådriver mot sentrale institusjoner for kompetanse og kapital. Den enkelte kommune vil ofte være for liten alene og bør derfor ta del i regionalt samarbeid om større utviklingssaker.
Høyre mener at kommunesammenslåing og interkommunalt samarbeid er et viktig virkemiddel som bidrar til å styrke kompetansen og til å gi en bedre kvalitet på tjenestetilbudet generelt. Hvordan et regionalt samarbeid skal organiseres og utvikles må bli opp til de lokale krefter å styre, men fylkeskommunen må bidra med veiledning og støtte. Offentlig sektor trenger å styrke kompetansen på alternativ organisering og ulike løsninger for virksomheten. Fylkeskommunen må i sin rolle som regional utviklingsaktør legge vekt på å utvikle sin egen og kommunenes kunnskap og evne til å rasjonalisere og konkurranseutsette. Høyre mener det er viktigere å styrke regionsentrene enn å beholde fylkeskommunen. Uten sterke regionsentre som baser for utdanning, næringsutvikling, kulturtilbud og jobbmarked vil det bli mye vanskeligere å opprettholde bosetting og aktivitet også i distriktene. Et viktig virkemiddel for styrking av regionene er å få etableringer av statlig virksomhet som flyttes ut fra hovedstadsområdet.
2.1 Primærnæring
Landbruket står for en viktig del av verdiskapingen og arbeidsplasser i Oppland. Høyre vil at utformingen av landbrukspolitiske vedtak skal ha som mål å sikre en miljøvennlig og rasjonell produksjon av kvalitetsprodukter. Opplands rolle som et viktig landbruksfylke skal ivaretas. For Høyre er disse mål forenlig med en fortsatt nødvendig strukturutvikling i næringen.
For Høyre er det viktig at lover og forskrifter ikke må redusere muligheten for å rasjonalisere eller å drive næringsvirksomhet basert på jord, skog og utmark. Høyre vil i fylkeslandbruksstyret være positive til konsesjonssaker der partene er enige om betingelsene. Det hjelper ikke med "næringsutvikling i distriktene" når det etter hvert legges betydelige restriksjoner på bruk av utmarka, som igjen skaper følger for annen drift av landbrukseiendommene.
Når samfunnets interesser nødvendiggjør rådighetsinnskrenkninger må det gis full økonomisk kompensasjon.
Oppland Høyre ønsker:
 en lokal rovdyrforvaltning. Ansvar for å gi fellingstillatelser delegeres kommunene.
 at ulvestamme ikke tillates etablert i Oppland.
 en lokal forvaltning av naturresurser innenfor reservat og nasjonalparker.
 full erstatning til grunneiere ved båndlegging av areal som storsamfunnet ønsker brukt på en spesiell måte.
 at kulturlandskapet opprettholdes i hovedsak på dagens nivå.
 at verning av landskap, barskog og fjell må skje på distriktenes premisser. Alle ressurser må registreres nøye før verning blir vedtatt. Det totale vernetrykket i det berørte området må vurderes.
 at konsesjonsgrensen for landbruk heves til 100 da, bo- og driveplikt avskaffes, odelsloven beholdes, men krav om innløsning etter odelsloven settes til seks måneder
 at statsallmenninger tilbakeføres til bygdeallmenninger for lokal forvaltning og ressursutnyttelse
2.2 Reiseliv
Reiselivsnæringen i Oppland omsetter for tre ganger mer pr. innbygger enn landsgjennomsnittet. I deler av fylket er omsetningen seks eller syv ganger større enn på landsbasis. Hvis reiselivsnæringen svikter, vil dette ramme Oppland hardere enn i store deler av landet for øvrig.
Dette innebærer at reiselivsnæringen må sikres gode rammebetingelser, herunder:
 kompetanseheving i reiselivsorganisasjonene og i bedriftene
 kvalitetsheving av reiselivsproduktene
 stimulere til utvikling av nye reiselivsprodukter som bl.a. aktiviteter/opplevelsestilbudmed høy kvalitet.
 forbedre og sikre næringens samferdselstilbud
 bidra til felles markedsføring med sikte på å skape en sterkere profil i de utenlandske markeder
 at reiselivet sikres nødvendige arealer for etablering og ekspansjon
2.3 Næring
Næringspolitikken må bedre næringslivets situasjon, både gjennom å gjøre hverdagen lettere for det etablerte næringsliv og å legge forholdene til rette for nyetableringer. Et velfungerende næringsliv er en forutsetning for arbeidsplasser og bosetting for folk i alle deler av Oppland.
Oppland Høyre vil arbeide for:
 bortfallet av differensiert arbeidsgiveravgift søkes "kompensert" gjennom tiltak som reduserer andre utgifter for næringslivet, og at vårt skattesystem og skattenivå blir innrettet slik at det kan fremme konkurranseevne og investeringer i fastlandsnæringene.
 at fylkeskommunen gjennomfører anbudsrunder innenfor alle områder der det er gjennomførbart.
 at fylkeskommunen selger eiendommer som ikke er nødvendige for egen drift.  en videreutvikling av industri og næringsområder for å utnytte fylkets naturlige muligheter.
 at offentlige støtteordninger ikke skal være konkurransevridende. Ny virksomhet skal ikke startes med offentlige midler der eksisterende virksomhet kan bli utkonkurrert
 at samarbeidet mellom næringsliv og høyskole og forskningsmiljøet stimuleres, blant annet ved at kompetanse- og utdanningsnivået i Oppland heves.
 ved tildeling av offentlig støtte skal bedrifter som tar hensyn til miljøvennlig drift - under ellers like forhold - prioriteres framfor bedrifter som forurenser.
 at næringslivets behov blir sterkere prioritert i miljø og samferdselssaker.
 at skiltpolitikken må mykes opp.
 plan- og bygningsloven må forenkles. Enkel melding på bygg opp til 500 m2.
 øke verdiskapning basert på lokalt råstoff. Støtte lokale bransjer som vil satse på nisjeprodukter.
3 Samferdsel
Offentlig transport, kommunikasjon og veisystemer er bærende elementer i et moderne samfunn. Kommunikasjon dreier seg også om post, tele og IKT-løsninger. Grunn- og videregående skoler gis i dag statlig støtte til utbygging av bredbånd og til utvikling av tjenester som krever bredbånd. Dette er en del av HØYKOM-programmet som skal støtte offentlig virksomhet til å dra nytte av avansert IKT. Bredbånd må bli et tilgjengelig hjelpemiddel for utvikling og markedsføring av næringslivet, og etter hvert tilgjengelig for alle.
3.1 Veier for fremtiden.
Oppland er et fylke med store avstander og vi er alle avhengige av gode veier og sikker kommunikasjon. Det er også viktig å ha gode helårsforbindelser i fylket. Vi ser meget positivt på at også private ønsker å ta ansvar for å bedre veitilbudet i Oppland. Prosjekter som har privat medvirkning må få like gode statlige rammevilkår som prosjekter Statens vegvesen selv bygger ut.
Oppland Høyre anser at staten har et klart ansvar for å bevilge nødvendige midler til en veistandard som er bærekraftig i forhold til trafikkøkningen. Det er en samfunnsmessig oppgave å holde opp en infrastruktur som ivaretar næringslivets konkurransekraft og begrenser trafikkulykkene til et minimum. Bompenger skal bare brukes der det er akseptert som riktig av brukerne. Innkreving startes først når ny vei kan tas i bruk. Oppland Høyre forutsetter at arbeidet med Rv 4 fortsetter som planlagt, både hva angår fremdriftsplan og økonomi.
Oppland Høyre vil i perioden som kommer arbeide for:
3.2 Riksvier/stamveier:
 Rv 33 utbedres til tilfredsstillende standard.
 Rv 35 i Jevnaker bygges ny i henhold til gjeldende kommuneplan.
 E16 i Valdres oppgraderes og fullføres.
 E6 i Gudbrandsdalen utbedres på de mest trafikkfarlige strekningene. På sikt må det bygges ny motorvei gjennom dalen.
 Rv 53 opprettholdes som hovedtransportvei fra Årdal verk over på E16 og Rv51
 utbedring av E136 Dombås-Romsdals grense og Rv 255 Jørstadmoen-Segalstad gis prioritet på grunn av trafikkmessige forhold
 Rv 34 Svingvoll-Brandbu utbedres i takt med de øvrige riksveier i distriktet
 Rv 51 over Valdresflya vinterbrøytes.
3.3 Kollektivtrafikk
Oppland Høyre vil øke satsingen på kollektivtrafikk. Buss- og togtilbudet i Oppland skal styrkes, både for å gi et bedre tilbud til befolkningen og på grunn av miljømessige hensyn.
 at ordningen med fleksibel skoleskyss skal videreføres
 videreføre ordningen med ungdomskort i Oppland
 full dekning av det private ekspressbusstilbudet
 Gjøvikbanen oppgraderes med nytt materiell og med en kjørefrekvens som tilfredsstiller pendlernes behov.
 Dovrebanen får et tilbud til lokalbefolkningen
 For begge jernbanstrekninger vil Oppland Høyre åpne for andre driftsselskaper
 Gjenopprette Otta stasjon som godsterminal for Nord-Gudbrandsdal
 Driften på Fagernes Lufthavn Leirin opprettholdes og at det sikres et markedsrettet flytilbud
 At Randsfjord-fergen inngår i fylkesveinettet
3.4 Fylkesveier:
 At akseltrykket på fylkesveiene økes, spesielt fylkesveier som korresponderer med stamveier og andre viktige riksveier
3.5 Myke trafikanter:
 Arbeidet med gang- og sykkelveien gjennom Lesja sentrum på E136 igangsettes i perioden
4 Kunnskap - skole
Oppland Høyres skoleparagraf:
Oppland Høyre mener at skolens primære mål er å utvikle faglig kunnskap og kompetanse. Utvikling i sosial eller kulturell kompetanse er et delmål og en forutsetning for læring, ikke noe hovedmål for skolen. Videregående skoler har som hovedmål å forberede elevene på studenttilværelsen (allmenne fag) eller en yrkestilværelse (yrkesfag). Oppland Høyre mener videre at politikernes ansvar er å legge til rette for kunnskapsutvikling gjennom bevilgninger, gode arbeidsforhold, læringsmidler og skolestrukturer. Politikerne må samtidig gi både pedagogisk ansvar, myndighet og tillit til den enkelte skole og lærer, slik at undervisningen blir tilpasset den enkelte klasse og i høyest mulig grad, den enkelte elev.
4.1 Åpenhet, kvalitet og mangfold
God kunnskapsutvikling forutsetter at den enkelte elev settes i sentrum og møtes på sine premisser. Det å ivareta mangfoldet er veien til kvalitet i skolen. Videre er det nødvendig å sikre kvalifiserte lærerressurser og gode arbeids- og læringsforhold. Samtidig er det nødvendig å kartlegge og kontrollere skolenes kunnskapsutvikling, både for å sikre kvalitet og kunne se utviklingen.
Oppland Høyre vil:
 innføre ekstern og objektiv kontrollvurdering av skolene, med særlig henblikk på faglig kvalitet
 styrke rådgiver- og bibliotektjenesten ved skolene
 innføre minstekrav til luftkvalitet på skolene som tilsvarer arbeidslivets krav
 ansette rektorer på åremål og samtidig gi rektorer mulighet til etterutdannelse innen administrasjon, økonomi og ledelse.
 sørge for nødvendig IT-utstyr ved alle skoler, både for personalet og elever
 sørge for gode arbeidsforhold for lærere også utenfor undervisning
 innføre konkrete tiltak for å styrke disiplin og trivsel i skolen
 etterutdanne lærere i pedagogikk som står i forhold til dagens ungdomsproblematikk
 at integrering ikke skjer der det ikke er til fordel for den enkelte bruker og klassen somhelhet
4.2 Konkurranse og lokal styring
Et av virkemidlene for å skape kvalitet i skolen, er å åpne for konkurranse. Privat supplement gir alternativ og konkurranse til den offentlige skolen. Dette stimulerer den offentlige skole til forbedring og nytenkning. Elevene må også som et ledd i konkurransen selv velge hvilken skole de vil gå på. Hver enkelt skole må derfor offentliggjøre eksamensresultater. I tillegg bør den enkelte skole tillegges større myndighet over beslutninger som gjelder skolen. Dette gjelder både fagtilbud og økonomi. En slik fristilling vil stimulere skolene, samt gi et bedre samsvar mellom lokalt tilbud og lokale ressurser.
Oppland Høyre vil:
 offentliggjøring av skolenes eksamensresultater
 innføre fritt skolevalg
 ha en positiv holdning til etablering av private skoler
 utvide ordningen med selvstyrte skoler
 vurdere alternative styringsformer for skolene
4.3 Den videregående skole
Oppland Høyre mener at de videregående skolers oppgaver er å forberede elevene på videre studier eller arbeidslivet. Det er derfor nødvendig at skolene gjøres i stand til å gi elevene et tilfredsstillende, tilpasset og utfordrende tilbud. Dette forutsetter et bredt tilbud av linjer og studieretningsfag, et bredt fagmiljø for lærere og elever. For å sikre disse betingelser forslår Oppland Høyre følgende:
 Lillehammer vgs og Tranberg vgs. bevares som rene allmennfagskole
 det opprettes en IB-linje på Tranberg videregående skole.
 være pådriver for å opprette mer praktiske linjer i yrkesfag
 opprette en landslinje i Husflidsfag med spesiell vekt på søm- og broderiteknikker
 støtte fotballgymnaset på Raufoss
 opprette flere grunnkurs i videregående skoler
 søke forsøkordning med valgfritt sidemål
 knytte sterkere bånd mellom skole og arbeidsliv
 skaffe tilstrekkelig antall lærlingplasser
 stimulere til elevbedrifter
4.4 Kvalitet på lærerne
Gode lærerkrefter er en forutsetning for å skape kvalitet i skolen. Det er derfor viktig å sikre tilgang på kompetente lærerressurser i skolen, samt å legge forholdene til rette for at lærerne i størst mulig utstrekning kan bruke sin kompetanse. Oppland Høyre ønsker derfor både å sikre lærernes faglige kompetanse og sikre lærerne gode arbeidsvilkår.
Oppland Høyre vil:
 tilby og stimulere til etter- og videreutdanning for lærerne
 legge forholdene til rette for at lærerne kan bruke mer tid til undervisning
 legge forholdene til rette for at lærerne underviser i de fag som svarer til dereskompetanse
 åpne for at fagfolk uten lærerutdannelse kan brukes i skolen.
 innføre mer formell og rettledende vurdering av lærerne og deres undervisning
4.5 Høyere utdannelse
Høyere utdannelse er primært et statlig ansvar, men de regionale myndigheter har likevel en pådriverrolle for å legge forholdene til rette for kvalitet og utvikling innen høyere utdannelse. Særlig i forhold til institusjonenes forhold til lokalt næringsliv og kompetanseorganer.
Oppland Høyre vil:
 være en pådriver for opprettelsen av "Innlandsuniversitet".
 støtte opprettelse av flere fagskoler for å øke tilgangen på kompetanse i Oppland.
 styrke kontakten mellom utdannelsesinstitusjonene og lokalt næringsliv.
 støtte næringsliv og lokale kompetansesentra.
 være en pådriver for å utvide fagtilbudet ved høgskolene i fylket.
5 Helse og omsorg
5.1 Sykehus, helsetjenester
Etter at staten har overtatt ansvar og drift og organisert sykehusene i regioner, har opplands politikere liten eller ingen innflytelse på sykehustilbudet. Oppland Høyre vil imidlertid gjøre sitt ytterste for å påvirke Helse Øst å sørge for at avstand til spesialisthelsetjenestene blir kortere.
Oppland Høyre vil følge nøye med og kjempe for:
 at Gjøvik og Lillehammer sykehus beholdes som fullverdige akuttsykehus inkludertfødeavdelinger
 at fødestuen på Fagernes opprettholdes og at det etableres fødestue på Otta
 en desentralisering av helsetjenester
 at spesialisthelsetjenesten for barn og ungdom blir organisert og får et omfang som gir et godt tilbud i hele fylket.
 at det opprettes helsestasjoner for eldre og at det gis tilbud om tannbehandling.
 at samarbeidsformer innen forebyggende helsearbeid mellom kommuner og fylkeskommunen styrkes. Hensiktsmessig organisering og oppfølgning må vurderes.
 at luftambulansen på Dombås beholdes .tene
 at tannlegedekningen bedres, bl.a. ved å bedre arbeidsforholdene og øke utdanningskapasiteten.
 at det opprettes en egen landingsplass for helikopter på Gjøvik sykehus
5. 2 Privat eller offentlige helsetilbud
Høyre er positive til private helsetilbud som tillegg til den offentlige helsetjenesten. Alle pasienter med ventelistegaranti skal sikres raskest mulig behandling ved offentlig, privat eller utenlandsk sykehus. Samarbeidet med private institusjoner må styrkes og utvides.
5.3 Psykiatri og rusmisbruk
Blant våre viktigste utfordringer blir å sikre et best mulig tilbud for dem som trenger psykiatrisk behandling. Vi opplever daglig alt for mange tragedier fordi omsorgen for personer som ikke kan ta vare på seg selv har sviktet. Det er også viktig for Oppland Høyre å redusere misbruk av alkohol og all bruk av narkotika.
Derfor vil Oppland Høyre:
 styrke psykiatritjenesten, særlig barne- og ungdomspsykiatrien. Tilbudet må organiseres og lokaliseres slik at tjenesten blir utnyttet best mulig,
 at forebyggende arbeid og informasjon om rusmiddelbruk styrkes. Behandlingstilbud, arbeidstilbud og ettervern må bedres både for misbrukere og deres familier. Frivillige organisasjoner må støttes.
 at det opprettes en legestilling tilknyttet rusmiddelteamene som blir ansvarlig forlegemiddelassistert rehabilitering
5.4 Barnevern
Barn som ikke får den nødvendige omsorg i hjemmet tilhører samfunnets mest forsvarsløse gruppe. Høyre ønsker å hjelpe disse barna. Oppland Høyre vil gi barnevernet tilstrekkelige ressurser til å gjennomgå alle meldinger om omsorgssvikt raskere enn lovpålagte frister. Der det er nødvendig med omsorgsovertakelse for at barn skal få et forsvarlig omsorgstilbud, må det fremskaffes gode fosterhjemsplasser og brukes tilstrekkelige ressurser på oppfølgning av barn og familie.
6 Kultur
Kultur er en viktig del av vår lokal- og regionalpolitikk. Kultur er et spørsmål om verdier og normer. Kulturen har egenverdi, den styrker vår identitet og gir oss et ståsted både historisk og geografisk. Vi må ta vare på kulturen slik den kommer til uttrykk i de forskjellige deler av fylket vårt. Kultur er viktig for å sikre trivsel og bosetting og er en vesentlig del av det forebyggende helsearbeid. Et aktivt kulturtilbud er en viktig ressurs i arbeidet for å rekruttere og beholde kvalifisert arbeidskraft i privat og offentlig virksomhet.
Et aktivt kulturliv med høy kvalitet og kontinuitet er viktig i forhold til fremveksten av kreative yrker eksempelvis innenfor områder som design, datadesign, film, reklame osv. Gode kreative miljøer har mye å si for kvaliteten på de produktene som skapes i fylket. I Oppland er mye av næringslivet kultur- og naturbasert. Lokal kultur legger grunnlaget for mye av vårt reiseliv inkludert gardsturisme, husflidsproduksjon og matspesialiteter.
Oppland Høyre vil arbeide for å:
 bidra til kultursamarbeid på tvers av kommunegrensene ved å bygge på det som er regionenes særpreg
 styrke samarbeidet mellom profesjonelle og amatører. Oppland har en forholdsvis liten del av profesjonelle kulturutøvere på alle områder. Det må være et mål å øke denne andelen
 styrke Teaterverkstedet, og støtte opprettelsen av et eget prosjektteater på profesjonelt nivå.
 styrke distriktsmusikerordningen
 støtte museene så de kan spille en mer aktiv rolle i nærmiljøene
 styrke arbeidet med kulturvern. Oppland er det fylket som har flest fredede hus. Vedlikehold av verneverdige hus er kostbart. Det må derfor bli en gjennomgang - og utarbeidelse av kriterier for vern av hus. Der må det taes hensyn til hvilke hus som skal vernes, hvor mange trenger vi av samme modul, videre taes hensyn til alder, geografi og økonomi.
 styrke samarbeidet mellom musikk- og kulturskolene og grunnskolen. Høgskolen i Lillehammer har studietilbud innen kulturfag med film og TV. Dette bør kunne utnyttes bedre i en næringsmessig sammenheng.
 Driften ved Kunstnersenteret i Oppland evalueres
En svært viktig del av vårt kulturarbeid blir gjort av frivillige organisasjoner. Dette gjelder idrett, musikk og arbeid blant barn og unge. Det er en sentral oppgave for fylket å støtte opp om disse organisasjoner og enkeltmenneskers innsats.
Oppland Høyre vil:
 samarbeide med det frivillige kulturlivets organisasjoner for å støtte opp om lag og foreningers engasjement.
 arbeide for utbygging av fylkesanlegg innen kulturlivet.
 støtte større arrangementer innen idrett og det øvrige kulturliv.
7 Energi og miljø
Oppland Høyres miljøparagraf:
"Forvalteransvaret er et ansvar vi må påta oss som enkeltindivider og i fellesskap. Våre etterkommere skal ikke arve en søppelplass, men muligheten til å leve i ren natur med ren luft og rent vann. Det kreves store omlegginger for å bevare vårt miljø - vi må forandre for å bevare."
7.1 Miljø for fremtiden
Oppland har store og rike naturressurser. Dette gir oss enorme muligheter, samtidig som det gir oss et stort ansvar som forvaltere til glede for nåtid og fremtid. En del av våre naturressurser er ikke bare et gode for oss, men for hele Europa. Dette gjelder spesielt våre energiressurser. For å sikre miljøvennlig energi for Norge og redusere importen av kull- og atomkraft fra Europa vil Oppland Høyre:
 kjempe for sikker, fleksibel og miljøvennlig energiforsyning.
 arbeide for en rasjonell og miljøvennlig produksjon, transport og omsetning av fylkets energiressurser.
 arbeide for en fornying og modernisering av eldre produksjonsanlegg.
 stille seg positiv til utbygging av minikraftverk i elver og bekker
 at arbeidet med utvikling og bruk av alternative energikilder som bio/vind/varmegjenvinning settes høyt.
 motivere og stimulerer til energisparing (ENØK) både i private hjem og ikke minst i offentlige bygg.
 løpende vurdere fylkeskommunens eierinteresser i energiforsyningen
