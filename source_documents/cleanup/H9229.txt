
13.05.2005
ARBEIDERPARTIETS STORTINGSGRUPPE
Arbeiderpartiets helsepolitiske talsmann Bjarne Håkon Hanssen
- Manglende sykehussatsing i Revidert nasjonalbudsjett
- Regjeringens forslag om å bevilge 288 millioner kroner mer til sykehusene vil ikke løse de store problemene i sykehussektoren. Svært lite av disse pengene går til drift. Dermed hindrer ikke bevilgningen at sykehusene må foreta dramatiske kutt, sier Arbeiderpartiets helsepolitiske talsmann Bjarne Håkon Hanssen.
Beløpet er fordelt slik:
Kr. 120 millioner Innsatsstyrt finansiering, "avregning for 2004", Dette betyr ikke noe for årets budsjett for helseforetakene.
Kr. 100 millioner Til lokalsykehusene for å gjennomføre omstillingsprosesser. Ikke noe til drift.
Kr. 50 millioner Behandlingstilbud for rusmisbrukere. Skal brukes til å utnytte ledig kapasitet i offentlige og private institusjoner. Dette er positivt, men det betyr svært lite for driften i helseforetakene.
Kr. 18 millioner Skal benyttes til nye medikamenter innen kreftbehandling.
- I følge Revidert nasjonalbudsjett hadde helseforetakene i fjor et underskudd på om lag 2 milliarder kroner. Regjeringens forslag medfører fare for sterke nedskjæringer i sykehussektoren. Revidert nasjonalbudsjett svarer ikke på de forventningene helseministeren selv har skapt for bedre sykehusøkonomi, fastslår Bjarne Håkon Hanssen.
