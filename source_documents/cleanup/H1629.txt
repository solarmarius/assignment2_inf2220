
Dato:26. april 2000
FREMSKRITTSPARTIETS
STORTINGSGRUPPE
Fra stortingsrepresentant Øystein Hedstrøm(Frp)
HEDSTRØM TALER I DRAMMEN 1. MAI!
- Noen vil kanskje mene at det er en provokasjon når Frp-ere holder taler, appeller og demonstrerer på 1. mai. Hvorfor skulle det være det?, sier stortingsrepresentant Øystein Hedstrøm, som hevder at Fremskrittspartiet har større troverdighet i kampen for frihet og folkestyre enn de som samles under de røde faner. Det er etter hvert blitt et betydelig antall fagorganiserte som stemmer eller sympatiserer med oss, mener Hedstrøm, som entrer talerstolen på Bragernes torg i Drammen kl. 17.00.
For meg er det viktig å bidra til og hindre at internasjonale spørsmål fullstendig skal få dominere 1. mai. Det vil være bedre å skape en fornuftig balanse slik at alle hjemlige problemer og utfordringer ikke skyves under teppet. Folkets kår og bekymringer i den norske velferdsstaten må settes på dagsorden på arbeidernes kampdag, avslutter Hedstrøm.
