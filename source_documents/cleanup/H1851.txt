
Torsdag 8. oktober 1992
Komitéleder John S. Tveit i hovedflyplasdebatten:
IKKE FLYPLASS FOR ENHVER PRIS
-Jeg ser det fremdeles slik at én flyplass for Oslo-området med tilstrekkelig kapasitet, ville være den beste løsningen, men ikke for enhver pris. Jeg er ikke overbevist om at Gardemoen totalt sett er å foretrekke framfor delt løsning. Dette sa lederen for Stortingets samferdselskomité, John S. Tveit (KrF, Rogaland) da han begrunnet hvorfor KrF, sammen med Senterpartiet, går inn for at Fornebu og Gardemoen bør dele på hovedflyplassfunksjonene. Tveit gikk inn for Hurum i 1988, og håpet den gang at saken var i mål. Han minnet om at det var nye faglige vurderinger som gjorde at Hurum-vedtaket ble gjort om, ikke noen "politisk kuvending".
John S. Tveit understreket at såvel trafikkprognoser, miljøkonsekvenser, nasjonal-økonomien og Forsvarets behov var argumenter mot å bygge en hovedflyplass på Garde-moen. Det er ingen kapasitetskrise innen flytrafikken i Norge idag, og det må skje mer enn en fordobling av trafikken mot år 2010 dersom Gardemoen-prosjektet skal bli lønnsomt. Tveit sluttet seg til advarselen fra Norsk Flygerforbund om at en utbygging av Gardemoen kan bli den største feildisponeringen i norsk historie, og at den kan komme til å sette alle feildisponeringer i næringslivet i skyggen.
Tveit gjorde det også klart at KrF subsidiært vil støtte Høyres forslag om en utredning av Hobøl-alternativet. Han sa seg forbauset over at regjeringen og Arbeider-partiet vil avskjære Stortinget fra å kunne treffe et valg mellom to mest mulig likeverdige alternativ.
John S. Tveit sa til slutt at han var klar over at det er negative konsekvenser også med en delt løsning, men at han likevel måtte konkludere med at disse var å foretrekke framfor en satsing på Gardemoen.
