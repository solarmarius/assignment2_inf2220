
Stortinget, 5. mai 2003
Inger S. Enger
Spørsmålet til Stortingets spørretime
Stortingets President
Jeg tillater meg å stille følgende spørsmål til Miljøvernministeren
Det viser seg at det er svært vanskelig for eiere av freda hus å få støtte til vedlikehold. Mange eiere må koste alt sjøl. Oppland fylke har flest verneverdige bygninger i landet. Bare i Gudbrandsdalen er det mellom 400 og 500 freda hus. I Oppland fylke var det søknader om støtte for 11 millioner kroner i 2001, mens det bare blei innvilga 2,4 millioner. Regningene for den enkelte huseier blir svært store. Hva vil statsråden gjøre for at det offentlige skal ta større del av dette viktige samfunnsansvaret?
Inger S. Enger
