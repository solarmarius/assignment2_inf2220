
2003-2007
Ringbu FrP
Ringbu Frp - for folk flest
Ringebu Fremskrittspartis hovedprioriteringer i kommende periode:
 Ringebu Fremskrittsparti vil arbeide for at kommunens innbyggere skal få større innflytelse over sitt eget liv og nærmiljø. Dette kan skje ved hjelp av lokale folkeavstemninger, folkemøter og servicekontrakter med kommunen.
 Ringebu Frp vil arbeide for at tilbudet til eldre i kommunen skal få en høy standard. Pleietilbudet ved institusjonene og de hjemmebaserte tjenestene skal ha et godt kvalitetsnivå.
 Ringebu Frp vil konkurranseutsette tjenester som i dag drives av kommunen. Forutsetningen skal være at man får billigere tjenester med minst samme nivå som før. Eks: feievesen, renhold, vaktmestertjenester,
handverkstjenester, økonomitjenester, utetjenester m.m.
 Ringebu Frp vil vurdere avkastningen av aksjeposten i Oppland energiverk (ikke Gudbrandsdal energiverk).
 Ringebu Frp vil ikke at kommunen skal ha ansvar for energikapitalen i KLP. Vi vil konkurranseutsette denne forsikringen og annen forsikring i kommunen. Ringebu Frp kan ikke godta at kommunen skal være avhengig av børssvingninger.
 Nødvendige innsparinger på grunn av kommuneøkonomien skal i vesentlig grad tas av administrasjonen og ikke ute blant pleierne i kommunen. Administrasjonen i kommunen er for stor i forhold til innbyggertall, og skattinngang bør også gjennomgås.
 Vi vil arbeide for ar det blir ført en restriktiv innvandringspolitikk. Kommunen bør ikke ta imot flere flyktninger enn det vi klarer å integrere i samfunnet. Dette gjelder da også mulighetene man har for å få seg jobb innenfor kommunen.
 Ringebu Frp vil ikke kunne støtte ytterligere økning i kommunale skatter og avgifter. Eiendomsskatten vil vi redusere og fjerne på sikt.
 Ringebu Frp vil generelt sett være et JA - parti i konsesjonssaker, fradelings- saker, og byggesaker. Dette selvfølgelig innen rimelighetens grenser.
 Ringebu Frp vil gjøre skolene til selvstyrte enheter med egne styrer som består av foreldre, lærere og administrasjon ved skolen. Skoleadministrasjonen bør endres i samsvar med endringen i skolestrukturen.
 Ringebu Frp vil at kommunen i samarbeid med grendene/tettstedene skal sette i gang aktiv markedsføring for å styrke tilflytning til kommunen.
Vi presenterer her våre tre toppkandidater foran valget til nytt kommunestyre:
1. Ola Isum
Ola Isum er 43 år og bosatt på Venalbygdsfjellet. Han er opprinnelig fra Sør - Fron og er utdannet elektroingeniør. I dag driver han som turistvert og altmulig - mann.
2. Øyvind Lindalen.
Øyvind Lindalen er 54 år og bosatt i Fåvang. Han har teknisk fagskole innen bygg, og er nå daglig leder og eier av Fåvang Bygg A/S.
3. Tove Lund
Tove Lund er 37 år og bosatt i Fåvang. Hun er utdannet sykepleier med videreutdanning innen aldersdemens, personalutvikling og ledelse. Hun har arbeidet mange år ved Ringebu alders- og sjukeheim, men har det siste året vært ansatt som avdelingssykepleier i Øyer Kommune.
Vi vil gjøre Ringebu til en JA-kommune
