
Torsdag 24. juni 1999
KrFs sentralstyre:
ad. håndtering av overgrepsanklager
I sitt møte mandag 21. juni drøftet Kristelig Folkepartis sentralstyre hvordan partiet i fremtiden skal håndtere overgrepsanklager og overgripere relatert til tillitsverv i KrF. Dette ble gjort på generelt grunnlag. - Saken om den overgripsanklagede kandidaten på KrFs liste i Kristiansand viser at vi trenger en gjennomdrøfting av dette, sier partileder Valgerd Svarstad Haugland.
Partiets sentralstyre erkjenner behovet for etiske retningslinjer. Saker av denne karakter er uhyre sensitive og vanskelige. Partileder Valgerd Svarstad Haugland sier de etiske retningslinjer først og fremst må ha offerets situasjon som utgangspunkt. Hun mener slike etiske retningslinjer bedre vil kunne sikre en skikkelig og god behandling for framtiden.
