
Stortinget, 15/10  1999.
FREMSKRITTSPARTIETS
STORTINGSGRUPPE
fra Stortingsrepresentant Ursula Evje, Fremskrittspartiets utdanningspolitiske talsmann.
- Graverende opplysninger
om norsk skoleforskning !
Jeg er sjokkert over de opplysninger som kom frem i Dagbladet i går om hvordan deler av norsk skoleforskning er gjennomført, sier Ursula Evje.
- Etter min oppfatning må Kirke-, utdannings- og forskningsminister Jon Lilletun ta affære når det gjelder hvordan oppdragsforskningen blir gjennomført. Vi kan ikke akseptere at oppdragsgiverne legger så sterke føringer på det arbeidet som forskerne skal gjøre at svaret på forskningen blir det rene bestillingsverk. Derfor bør Jon Lilletun nå igangsette en forskning rundt reform 97 som kan stille reformen i et kritisk lys. For å få dette til, må de forskerne som skal gjennomføre dette arbeidet få meget frie tøyler i hvordan arbeidet skal gjennomføres, sier Evje.  Vi bruker ikke over 40 millioner kroner for å få et forskningsresultat som ikke setter utgangspunktet i et kritisk lys.
- Jeg stiller meg også spørsmål ved om for mye av dagens oppdragsforskning er for
kritikkløs og at oppdragsgiverne egentlig kun får det svar som de selv ønsker og at forskningen av den grunn blir for ukritisk, sier Evje, som påpeker at samfunnet ikke er tjent med at det produseres kritikkløs forskning.
