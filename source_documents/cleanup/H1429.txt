
Dato: 27. mai 1999
FREMSKRITTSPARTIETS
STORTINGSGRUPPE
fra Terje Søviknes, 2.nestleder Fremskrittspartiet
Seier for kommunene
Konkurransetilsynet har i brev av 25.mai varslet om inngrep i Hovedtariffavtalens bestemmelser vedr. kommunal pensjonsforsikring. Konkurransetilsynet mener at Hovedtariffavtalen på disse punktene strider mot konkurranseloven, og vil pålegge partene å oppheve formuleringene om at pensjonsordninger må taes til etterretning av Kredittilsynet. Disse formuleringene har hindret kommunene i å skifte forsikringsleverandør fra KLP til andre livsforsikringsselskaper.
Dette er en stor seier for kommunene, den fri konkurransen og Fremskrittspartiet, uttaler en strålende fornøyd 2.nestleder i Fremskrittspartiet Terje Søviknes.
Gjennom FrPs Kommunalpolitiske utvalg tok Søviknes høsten 1998 initiativ for å få reist spørsmålet om anbud på pensjonsforsikringer i kommunestyrer landet over.
Konkurransetilsynets inngrep betyr at kommunene heretter fritt kan velge leverandør av pensjonsforsikringer etter anbudsprinsippet, og dermed redusere sine kostnader på dette området. Dette betyr også at arbeidsrettssaken som LO og Kommuneforbundet har tatt ut mot de 12 kommunene som har valgt å gå ut av KLP til tross for bestemmelsene i Hovedtariffavtalen, må avvises i sin helhet sier Søviknes.
