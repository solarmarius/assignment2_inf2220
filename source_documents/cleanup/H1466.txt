
Stortinget, 4. oktober 2000
FREMSKRITTSPARTIETS
STORTINGSGRUPPE
fra Skolepolitisk talsmann Ursula Evje (FrP)
Tall triksing fra regjeringen !
- Det er i beste fall kreativ bokføring når regjeringen hevder å bygge 1000 boliger i 2001 for 186 mill. kroner, sier skolepolitisk talsmann for FrP, Ursula Evje.
- Disse 186 mill kr skal dekke 60% av de totale kostnadene (inkl. tomt) for 1000 boliger. Når regjeringen i fjor lovet at flertallet av de nye boligene skulle bygges i Oslo, er det løftebrudd både når det kun er gitt 800 tilsagn, og halvparten legges utenfor Oslo, sier Ursula Evje. - Det vi nå ser er kun en reprise av de løftene Arbeiderpartiet tidligere har brutt!
- Det er vel ikke fordi regjeringen ikke oppfyller sine løfter om studentboliger som gjør at de nå vil redusere antall nye studenter, spør Ursula Evje.
- Vi krever at Arbeiderpartiet holder sine løfter, selv om de er gitt mens de var i opposisjon. Giske, du har et etterslep på 200 boliger fra årets budsjett, du har nå lovet 1000 nye, men pengene er ikke økt tilsvarende. Hvor er din og regjeringens troverdighet, spør Ursula Evje avslutningsvis.
