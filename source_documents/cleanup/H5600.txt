
25. februar 2002
Fra stortingsrepresentant Einar Holstad (KrF)
-Politiet fortjener det beste av moderne teknologi i kampen mot grov kriminalitet
Justiskomiteen arbeider med politihelikopter. -Politiet fortjener det beste av moderne teknologi i kampen mot grov kriminalitet
Dette uttalte stortingsrepresentant Einar Holstad (KrF) i et møte med politimester Stein Ulrich i dag. Einar Holstad er saksordfører for Politihelikoptersaken som er under behandling i justiskomiteen på Stortinget. -Det er nødvendig å danne seg sitt eget "bakteppe" for å få innsyn i problemstillinger som den operative delen av politiet strir med til daglig, sier Holstad.
Under møtet med politimesteren vil også nødkommunikasjon være tema. Stortinget skal i løpet av året behandle det som kan bli framtidas nye system, TETRA. Som kjent har Follo i lang tid hatt problemer med sitt eget EDACS - system. "Som en nyttig forberedelse til denne behandlingen er det viktig å få eksempler på hvordan brukerne selv opplever hverdagen," avslutter Holstad.
