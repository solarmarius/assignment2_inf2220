
14/4-02
Vedtatt politisk uttalelse fra Venstres landsmøte:
Nasjonal eigarskap og kontroll over vasskrafta
Framsynte Venstre-folk sørgde i si tid for dei norske konsesjonslovene der heimfallsretten sikrar at kraftverk med meir enn ein tredel privat eller utanlandsk eigarskap tilfell staten vederlagsfritt etter 60 år. Dette handlar om Noregs nasjonalformue, langt viktigare enn Statoil fordi verdien er evigvarande og aukar i verdi år for år.
Dette arvesølvet kan etter Venstre si meining ikkje overlatast til utanlandsk kapital i tiltru til at marknadskreftene vil ordna alt til det beste. Venstre krev difor at Regjeringa ikkje godtek å fjerna heimfallsretten i industrikonsesjonslova og i vassdragsreguleringslova.
Vidare meiner Venstre at Statkraft sine fallrettar og kraftverk i Norge framleis må vere underlagt full statleg styring. Ei børsnotering og delprivatisering kan medføra svekka nasjonal ressursforvaltning og at evigvarande inntekter frå våre regulerte vassdrag ikkje kjem nasjonen til gode i framtida.
Vasskrafta skal framleis vera folket sin eigedom underlagt nasjonal ressurskontroll.
