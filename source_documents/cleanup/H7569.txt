
Stortinget, 8. september 2003
Stortingsrepresentant Asmund Kristoffersen Arbeiderpartiet
Kommentar til undersøkelsen "Når sykehus blir bedrift" - om etableringen av et sykehusmarked i Norge
Saksordfører for stortingsbehandlingen av statens overtakelse av sykehusene, Asmund Kristoffersen fra Arbeiderpartiet, sier en kommentar til Defactos undersøkelse "Når sykehus blir bedrift" - om etableringen av et sykehusmarked i Norge, at rapporten kan være et verdifullt bidrag til å forbedre og videreutvikle norsk helsevesen. Kristoffersen sier videre at helsereformen er ennå ung og har bare virket i ca halvannet år.
- Det er rom for forbedringer. Jeg beklager at Stortinget ikke sluttet seg til Arbeiderpartiets forslag om å etablere et rådgivende politisk organ som skulle i vareta kontakten mellom helseforetakene og de lokale og regionale politiske nivå.
En av årsakene til at de er nødvendig med en omfattende helsereform, var at vi i Norge hadde uakseptable lange køer, uverdig ventetid på behandling og mange pasienter i sykehuskorridorene. Dette var situasjonen på tross av at Norge er ett av de land som bruker mest penger på helseområdet.
Ett og et halvt år etter at reformen ble satt ut i live er ventetida, gått betydelig ned i alle helseregioner, køene er mindre og korridorpasientene færre. Helseforetakene har tilfredsstillende kontroll med kostnadene, derfor har helsereformen etter min mening så langt vært positiv for norske pasienter. Helsevesenet er til for pasientene, sier Kristoffersen til slutt.
