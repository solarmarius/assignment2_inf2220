
17/3-99
FREMSKRITTSPARTIETS
STORTINGSGRUPPE
Fra stortingsrepresentantene Per Roar Bredvold og Per Sandberg
Katastrofe-resultat fra Norsk Film
Stortingsrepresentantene Per Roar Bredvold og Per Sandberg (FrP), er ikke overrasket men derimot fortvilet over at man nok en gang blir presentert katastrofale resultater fra Norsk Film. - Fremskrittspartiet har gang på gang påpekt denne ukritiske bruken av samfunnets midler, presiserer de to stortingsrepresentantene.
Av en investering på 34 millioner norske kroner til de 3 siste filmene, kan Norsk Film vise til en inntjening på kun 1,98 prosent.
-Nå må kulturminister Anne Enger Lahnstein vurdere sterke tiltak slik at det norske folk slipper slike "skandaler" i fremtiden. Fremskrittspartiet mener at skal man bruke fellesskapets midler, må dette være til fellesskapets interesser og ikke blott til forlystelse for et svært lite mindretall som skal bestemme hva vi vanlige folk skal like. Dette har Fremskrittspartiet hatt som holdning i alle år. Det bør også nå Norsk Film ta til etterretning, avslutter de to FrP-representantene.
