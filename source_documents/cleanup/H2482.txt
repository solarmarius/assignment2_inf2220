
Lørdag 11. juni 1994
Kristelig Folkepartis finansfraksjon:
ØKT BOSTØTTE TIL ELDRE
En ekstrabevilgning på 50 millioner kroner til bostøtte for eldre er ett av tiltakene som det er blitt enighet om i avtalen mellom Kristelig Folkeparti og Arbeiderpartiet om opplegget for Revidert Nasjonalbudsjett.
Det sier stortingsrepresentantene Odd Holten og Einar Steensnæs, som utgjør KrFs fraksjon i Stortingets finans-komité.
-Denne ekstrabevilgningen skal komme minstepensjonister til gode. I en tid da prisene på leiemarkedet er på vei oppover, er det nødvendig å gi en slik håndsrekning til de som bygde opp velferdssamfunnet vårt, sier Odd Holten og Einar Steensnæs.
