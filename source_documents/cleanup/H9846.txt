
Dato: 23. januar 2006
Stortingsrepresentant Per-Willy Amundsen (FrP)
Avviser samisk navn på Troms fylke
FrPs Per-Willy Amundsen avviser å gi Troms fylke et offisielt samisk navn. Han mener det er på tide at samiske forkjemperne viser mer måtehold.
- Samisk kultur har de siste årene tilkjempet seg en status som på ingen måte står i forhold til grunnlaget dette har i befolkningen, mener Amundsen.
- Det beste eksemplet er Finnmarksloven, som åpner for forskjellsbehandling mellom samer og etnisk norske. At regjeringen vil gi Troms fylke et offisielt samisk navn, uten at det er forankret i befolkningen, er en fortsettelsen av denne linjen.
Per-Willy Amundsen viser til at flertallet av samer heller ikke er i stand til å lese og skrive samisk.
- I følge Grunnskolens Informasjonssystem er det kun 53 av totalt 21 450 grunnskoleelever i Troms som benytter samisk som opplæringsform. Det er med andre ord marginale 0,25 prosent av elevene som undervises på samisk i Troms.
Tilsvarende tall for Finnmark, som fikk tospråklig fylkesnavn i 2003, er 8,31 prosent.
- Troms skiller seg heller ikke spesielt ut fra landsgjennomsnittet som er på 0,17 prosent. Derfor er det også merkelig at Troms skal få et samisk navn, mener Amundsen,
- Å innføre samisk navn på Troms har lite å gjøre med befolkningssammensetningen i Troms. Navnet er kun egnet til å skape utgifter, forvirring og konflikter. De samiske forkjemperne bør vise mer måtehold og glemme kravet om et nytt navn på Troms, sier Per-Willy Amundsen.
