
Stortinget, 15. mai, 2000
FREMSKRITTSPARTIETS
STORTINGSGRUPPE
fra Stortingsrepresentant Ursula Evje (FrP) Skolepolitisk talsmann
Arbeiderpartiets reviderte statsbudsjett:
Et angrep på utenlandsstudentene !
- Det er et fortsatt angrep på utenlandsstudentene når disse skal ta den økonomiske belastningen for lavere kronekurs, sier stortingsrepresentant Ursula Evje (FrP).
Det er viktig at våre studenter i utlandet får stabile og forutsigbare økonomiske forhold. At det er den enkelte student selv som skal ta støyten for valutasvingningene er uhørt, påpeker Ursula Evje.
- Fremskrittspartiet er skuffet over Arbeiderpartiregjeringen som ikke ønsker å hjelpe våre studenter til å kunne studere i utlandet med et minstemål av økonomisk trygghet. Vi hadde forventet at regjeringen tok konsekvensen av alle de dokumenterte problemer som er skapt for mange, men der tok vi feil, konstaterer Ursula Evje.
- Fremskrittspartiet støtter ANSA i deres krav om å at studenter som studerer i utlandet skal få sine lån og stipendier tildelt i de respektive lands valuta. Dette er den eneste muligheten som finnes for at ikke studentene skal få sin økonomi fastsatt etter bingoprinsippet. Det ser ut til at Fremskrittspartiet må fremme et eget lovforslag for å sikre studentene et minstemål av økonomisk sikkerhet, avslutter Ursula Evje.
