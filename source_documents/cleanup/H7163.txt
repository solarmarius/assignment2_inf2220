
05.06.03
Hallgeir H Langeland, nestleder stortingets energi og miljøkomité
Tause-Børge må snakke!
I dag, på Verdens miljødag vil ikke miljøvernminister Børge Brende møte SVs Hallgeir H Langeland, nestleder i Stortingets energi- og miljøkomité til debatt om bygging og manglende vern i standsona.
- Jeg er dyktig lei av at Børge Brende skryter av sin feiende flotte miljøinnsats, uten å vise resultater på hjemmebane. Verdens miljødag er også Norges miljødag, sier Langeland. - Brende må tåle en kritisk debatt om hvorfor 100 metersbeltet ikke respekteres og dagens regler ikke virker, fortsetter han.
Langeland nevner også Sauda-saken som er et annet eksempel på tause-Børge. Her skal verneverdige fosser tørrlegges og i avisene krever AP og partifeller av Brende en dramatisk økning av utbygningen, mens Brende sitter stille på kontoret sitt.
- Dette er et sørgelig mønster, mens Brende er høyprofilert på utenlandssaker som Sellafield, så gjør han lite og sier enda mindre på hjemmebane. Jeg mener det er naturlig for en miljøvernminister å engasjere seg i slike debatter og i det minste at han stiller opp og forsvarer Regjeringens syn, avslutter Langeland
