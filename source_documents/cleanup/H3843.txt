
8.12.99:
Inga Kvalbukt,
Pressemelding fra
SNU FLYTTESTRØMMEN!!!
- Det er viktig å være klar over sammenhengen mellom høgt aktivitetsnivå innen flere sektorer i et begrenset geografisk område, og inflasjon og negativt flyttemønster, sier Inga Kvalbukt, stortingsrepresentant for Senterpartiet i Nordland.
Hun tok opp dette spørsmålet i kommunalkomiteens budsjettdebatt. Aktivitetene må fordeles over heile landet. Med det vil vi sikre ei sunn økonomisk utvikling, legge til rette for større grad av fremtidig verdiskaping og gjøre det mer attraktivt og enklere å være innbygger i Distrikts-Norge.
Sentralisering fører til utarming av distriktene og gjennom det reduseres mulighetene for verdiskaping, samtidig som miljø- og velferdsproblemene øker i de sentrale områder. Kvalbukt fastslår at en god distriktspolitikk også er den beste politikken for de sentrale strøk og for landet som helhet.
