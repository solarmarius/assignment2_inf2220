
Nr. 27 - 3. september 2003
Valgkampinformasjon fra Arbeiderpartiet
Dette skjer i dag
Bjarne Håkon Hanssen driver valgkamp i Kirkenes og Sør-Varanger.
Trond Giske driver valgkamp i Bergen.
Jens Stoltenberg møter studenter ved Universitet i Oslo, deltar på nett-treff hos Dagbladet og deltar i Holmgang, TV2.
Dette skjer i morgen
Jens Stoltenberg driver valgkamp i Stavanger:
10.00 - Besøk på eldresenter/sykehjem i Sandnes
13.00 - Besøke Kværner Rosenberg i Stavanger
15.30 - Pressebrief og møte med velgerne på Breitorget i Stavanger
Distriktspolitisk Nord-Norge-duell
Torsdag er det klart for den mest spennende valgduellen i Nord-Norge i denne valgkampen. Da møtes Arbeiderpartiet og Fremskrittspartiets mest markante kvinnelige politikere - Hill-Marta Solberg og Siv Jensen - til valgduell i Bodø kulturhus. De to partienes nestledere og finanspolitikere skal debattere distriktspolitikk og økonomi. Politisk rådgiver Jardar Flaa er pressekontakt for Hill-Marta Solberg under møtet, og han kan treffes på mobiltelefon 41474086.
Misvisende om eiendomsskatt i Oslo
Det blir spredt svært misvisende tall om Arbeiderpartiets opplegg for eiendomsskatt i Oslo. Høyre har blant annet både en SMS-tjeneste, en CD-rom til utdeling, og en "kalkulator" på hjemmesidene sine som gir mange ganger høyere skatt enn hva som er realiteten i forslaget. De legger dette også til grunn for påstander i mediene om kostnader ved Aps politikk.
Vi vil derfor gjøre oppmerksom på at Oslo Arbeiderpartis modell for eiendomsskatt har et bunnfradrag på 112.000 kroner. Skatten skal beregnes ut ifra den gamle skattetaksten fra om utgjorde omtrent 35 prosent av markedsverdien i 1985. Siden den gang er boligprisene i Norge tredoblet i kroner, noe som betyr at den gamle skattetaksten i dag bare utgjør 11,7 prosent av markedsverdien. Oslo bystyre vedtok høsten 1998 å forlenge disse takstene fram til 2008.
Forbrukernettstedet dinside.no har lagt ut en kalkulator, som på riktig grunnlag beregner hvordan Oslo Aps forslag til eiendomsskatt slår ut. Den finnes her:

Her framgår det at en bolig som i dag har en markedsverdi på en million kroner vil slippe all eiendomsskatt på grunn av bunnfradraget, mens Høyre i sin "kalkulator" påstår at skatten vil bli hele 2.254 kroner. En leilighet til 1,3 millioner vil få en eiendomsskatt på 225 kroner, ikke nesten tre tusen, slik Høyre hevder.
Høyre har i sin presentasjon lagt til grunn et bunnfradrag på kun 28.000 kroner og full markedsverdi istedenfor den gamle skattetaksten. De er gjentatte ganger blitt gjort oppmerksom på den grove feilen uten å ta hensyn til dette.
Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
