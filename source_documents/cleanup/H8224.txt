
19.3.2004
FrP
EU-debatten fortsetter i Trondheim og Tromsø
Til helgen fortsetter Fremskrittspartiets interne EU-debatt. Denne gangen er det FrP-politikere i Trøndelag og Nord-Norge som skal drøfte EU-saken.
Fremskrittspartiet har allerede arrangert EU-seminar i Tønsberg og Bergen, og nå er det altså FrP-politikere i de nordligere landsdeler sin tur til å diskutere EU.
Til både Tromsø og Trondheim kommer lederen i henholdsvis Europabevegelsen og Nei til EU for å forsøke å overbevise FrP'erne. I tillegg deltar stortingsrepresentanter fra Fremskrittspartiet for å diskutere problemstillinger knyttet til EU og Fremskrittspartiets partiprogram.
I Tromsø deltar stortingsrepresentant Øyvind Korsberg og utenrikspolitisk talsmann i FrP Morten Høglund, i tillegg til tidligere medlem av Norges Banks hovedstyre, Torgeir Høien, nåværende medlem av partiets sentralstyre.
Til Trondheim deltar blant andre stortingsrepresentant Per Sandberg.
Debattseminaret i Tromsø foregår på Comfort Hotell Saga, og programmet ser slik ut:
Lørdag:
11.00: Velkomsttale ved Morten Høglund
11.10: Innledning ved Torgeir Høien
11.55: "Europa i dag" ved Jon Bingen, leder ved institusjonen Europaprogrammet
13.45-15.15 : Demokrati og selvråderett, Innvandring, Sikkerhet og forsvar ved henholdsvis byrådssekretær i Oslo Sylvi Listhaug, politisk rådgiver Fredrik Ferber og sentralstyremedlem i FrP Torgeir Høien.
15.30-1630: Fiske - Morten Høglund Landbruk - John Karlsen, ordfører i Nordreisa
Søndag:
10.30: Energi og olje - Øyvind Korsberg
11.00: EØS-modellen og Sveits' modell - Morten Høglund
12.00: Europabevegelsen - leder Svein Roald Hansen
13.45: Nei til EU - leder Sigbjørn Gjelsvik
Pressen er hjertelig velkommen.
