
Dato:21.12.05
Stortingsrepresentant Per Ove Width (FrP)
Krever svar om Elektron
Forsvarspolitisk talsmann i FrP, Per Ove Width vil vite hvorfor Elektron ikke ble bordet. I et brev til statsråden krever han svar på en rekke spørsmål.
Her er brevet Width har sendt til statsråd Anne-Grete Strøm-Erichsen:
Elektron saken
Etter å ha sett Brennpunkt i TV2 har det fra vår side utløst følgende spørsmål:
Hvorfor ble ikke fartøyet bordet for å heve norsk suverenitet?
Hvorfor ble bording av fartøyet avbrutt tre ganger?
Hvem tok avgjørelsen?
Hvordan skal norsk kystvaktskip for fremtiden ved lignende episoder opptre, og hvem skal eventuelt ta avgjørelsene?
Hvorfor ble det opplyst om at høy sjø var hovedårsaken til at fartøyet ikke ble bordet, når lydopptak og TV-bilder viser at dette ikke var tilfelle, og at fartøyet flere ganger lå stille?
Ønsker statsråden på denne bakgrunn å informere Stortinget om den egentlige årsaken til at fartøyet ikke ble bordet?
Med vennlig hilsen
FREMSKRITTSPARTIETS
STORTINGSGRUPPE
Per Ove Width
Stortingsrepresentant
