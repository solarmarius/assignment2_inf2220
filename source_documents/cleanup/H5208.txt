
20.09.2001
Jens Stoltenberg Landsstyremøte
Arbeiderpartiets invitasjon står ved lag. - Vi trenger mer forpliktende samarbeid. Sentrum har mer å hente hos oss, men vi respekterer at KrF har valgt å søke samarbeid med Høyre. Vi får avvente og se hva de blir enige om, sa statsminister Jens Stoltenberg. I sin innledning til landsstyret i Sandvika 20.09.2001 slo Stoltenberg fast at Ap er partiet som skal gjøre noe med fattigdomsproblemet.
Arbeiderpartiets invitasjon står ved lag. - Vi trenger mer forpliktende samarbeid. Sentrum har mer å hente hos oss, men vi respekterer at KrF har valgt å søke samarbeid med Høyre. Vi får avvente og se hva de blir enige om, sa statsminister Jens Stoltenberg. I sin innledning til landsstyret slo Stoltenberg fast at Ap er partiet som skal gjøre noe med fattigdomsproblemet.
Det har vært for mye sosialøkonomisk snikk-snakk om beregningsgrunnlaget for hvem som er fattige. Det er for mange fattige. Ap er det partiet som skal gjøre noe med det.
Stoltenberg pekte på flere tiltak som vil gjøre situasjonen for de fattige: barnehageprisene skal ned, læremidlene i videregående skole skal bli gratis, leirskoleopphold skal bli gratis og man skal ta de første skrittene på veien mot gratis medisiner for eldre.
Stoltenberg sa han var svært skuffet over valgresultatet - et historisk dårlig valg. - Alvoret har sunket inn i partiet. Nå skal vi analysere, lære av feilene, men så se framover og gå videre. Forutsetningen er at vi får en åpen og ærlig debatt der ingenting feies under teppet. Vi må si også de vanskelige og ubehagelige tingene uten at det blir krangel og splittelse, understreket Stoltenberg. Han trakk fram den siste EU-debatten i partiet som et eksempel hvordan det kan gjøres.
Jens Stoltenberg innrømmet at ting kan ha vært gjort feil, og at alle saker Regjeringen har gjennomført ikke har vært like kloke rent taktisk med hensyn til valgkampen og valget. Men han holdt fast på at det statsbudsjettet Regjeringen la fram for 2001 var et budsjett nettopp for de svake. - Jeg mener det var det mest sosialdemokratiske budsjettet Arbeiderpartiet har lagt fram på lenge, sa statsministeren.
