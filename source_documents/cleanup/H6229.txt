
04.10.02
Olav Akselsen, A
Ikkje eit budsjett for optimisme og investering
Næringskomiteen sin leiar Olav Akselsen (A) er skuffa over Regjeringas svake innsats overfor næringslivet.
- Det kjem dagleg alvorlege signal frå heile landet om at konkurranseutsett næringsliv slit. Me høyrer om nedlegging av produksjon, utflagging av arbeidsplassar, permitteringar og auka arbeidsløyse. Noregs Bank har spådd at 60.000 industriarbeidsplassar vil gå tapt i løpet av ein tiårsperiode.
-I ein slik situasjon er det oppsiktsvekkjande at Regjeringa på trass i at den sjølv meiner at investeringane vil gå ned til neste år, ikkje kjem med målretta tiltak for norsk industri. Regjeringa sin medisin ser tvert om ut til å vere å redusere den næringsspesifikke støtten. Eg har også merka meg at Regjeringa seier nei til 60.000 nye arbeidsplassar når den ikkje gjenopprettar dei store kutta i bevilgningane til SND frå i fjor.
Situasjonen ser alvorleg ut for stadig fleire små og store bedrifter på mange plassar rundt om i heile landet. I eit slikt perspektiv er det alvorlege at Regjeringa ikkje tek situasjonen på alvor. Me har ei Regjering som svekker dagpengeordninga og som skyver rekninga for lønn ved permitteringar frå staten og over på den enkelte arbeidsgjevar.
- Slik eg ser det vil budsjettet og Regjeringa sine generelle tiltak ikkje avhjelpe situasjonen for norsk næringsliv i åra framover avsluttar Olav Akselsen.
