
Oslo, 4. juli 2002
- Fornuftig av LO
Venstres leder Lars Sponheim ser positivt på signalene fra LO om å avvikle partistøtten til Arbeiderpartiet og SV. -NHO og LO bør snarest gå sammen om å avvikle organisasjonenes økonomiske støtte til enkelte av de politiske partiene, mener Sponheim.
-Skal demokratiet fungere slik borgerne har rett til å forvente, må vi få gjort noe med de uheldige bånd som eksisterer mellom enkelte partier og interesseorganisasjoner. Partiene er gitt store privilegier i vårt politiske system. Dette er gjort fordi vi som samfunn har sett på de politiske partiene som en god måte å organisere borgernes samfunnsengasjement på. Men skal partiene være berettiget en slik særbehandling, må det ikke være noen som helst tvil om at de står fast ved at de skal være talerør for de borgerne som deler deres verdigrunnlag, ikke for organisasjoner som støtter dem økonomisk, sier Venstres leder
Venstre har tidligere fått gjennomslag for at det skal være åpenhet om partienes inntekter på landsplan. Denne ordningen bør også gjelde for partienes fylkes- og lokalledd. signal for at den vanlige samfunnsengasjerte borger skal få lyst til å engasjere seg i et parti. De må kunne være helt sikre på at partiene bare tjener medlemmenes synspunkter, sier Lars Sponheim
Venstre ble selv oppfordret til å søke NHO om støtte før valget 1997, men takket av prinsipielle årsaker nei.
