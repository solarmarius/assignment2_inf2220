
Stortinget, 30. april 2001
Per-Kristian Foss
Nok er nok - Skatten må ned!
I dag, mandag 30. april, gjennomfører Høyre en landsomfattende aksjon for lavere skatter. Høyres lokalforeninger over hele landet står på stand ved innleveringsstedene for selvangivelsen om ettermiddagen og kvelden. Akkurat nå står Høyres finanspolitiske talsmann Per-Kristian Foss i Borggården ved Oslo Rådhus.
Mens skattene senkes over hele Europa settes skattene opp i Norge. Årets hilsen fra Arbeiderpartiet er en skatteøkning på 12 milliarder kroner, nesten 3000 kroner for hver eneste nordmann. Noe er galt når industriarbeidere, sykepleiere og lærere må ut med halvparten av lønnen sin i skatt når de jobber overtid. Aldri har staten krevet inn mer i skatter og avgifter enn akkurat nå. Samtidig får vi alt for lite igjen for hver skattekrone. Høyres budskap er:
*       Det skal lønne seg å jobbe og det skal være mulig å leve av egen inntekt. Dem som tjener minst må få lavere skatt ved at bunnfradraget heves. Toppskatten på vanlige inntekter må fjernes.
*      Avgiften på strøm, bensin og diesel må reduseres.      
*      Boligskatten må avvikles.
