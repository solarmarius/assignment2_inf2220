
15.10.2004
Sp
Hareide vil åpne for lisensjakt på ulv i Hedmark
Stortingsrepresentant Inger S. Enger (Sp) tok opp gjeldende rovviltforvaltning med miljøvernminister Knut Arild Hareide i Stortingets spørretime sist onsdag. ?Rovviltforliket i Stortinget skulle redusere ulvebelastningen i store deler av Hedmark. Det folk har opplevd i sommer er det motsatte, sa Enger og etterlyste en klarere og tydeligere rovviltforvaltning.
Miljøvernministeren svarte med å vise til at det vil bli åpna for lisensjakt på ulv på Koppangskjølen til vinteren, dersom forholdene ligger til rette for det. ?Det er lisensjakt vinterstid som skal være det viktigste virkemidlet for å gjennomføre ulveforvaltningen i tråd med Stortingets føringer, svarte Hareide. Fra 1. april 2005 vil det være den nyoppretta rovviltnemnda som har ansvaret for forvaltningen.
Enger fulgte opp med å etterlyse en økning i de økonomiske midlene når det nye forvaltningsregimet med regionale rovviltnemnder skal tre i kraft neste år. I forslaget til statsbudsjett står bevilgningene på stedet hvil. Dette hadde ikke Hareide noen god forklaring på.
