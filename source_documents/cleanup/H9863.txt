
Stortinget, 31. januar 2006
Anniken Huitfeldt og Torfinn Opheim, stortingsrepresentanter for Arbeiderpartiet
- Bred og grundig debatt
Innstillingen om forholdet mellom stat og kirke ble i dag offentliggjort. Forholdet mellom stat og kirke har vært gjenstand for behandling flere ganger opp gjennom historien.
- Arbeiderpartiet ser fram til en bred og grundig debatt. Det er viktig at alle som vil, kan få delta og komme med sine innspill. Innstillingen tar for seg mange omfattende problemstillinger knyttet til forholdet mellom stat og kirke, det bør derfor brukes god tid til drøfting, sier Torfinn Opheim, kirkepolitisk talsmann for Arbeiderpartiet.
- Det er mange ulike meninger om forholdet mellom stat og kirke blant Arbeiderpartiets medlemmer. Vi vil bidra til en bred debatt der alle skal slippe til, sier Anniken Huitfeldt, skolepolitisk talskvinne for Arbeiderpartiet og storfraksjonsleder for de rødgrønne, kirke-, utdannings og forskningskomiteen.
