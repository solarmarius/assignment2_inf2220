
Dato: 11. november 2005
Stortingsrepresentant Solveig Horne (FrP)
Rystet over politiets mangel på viktig utstyr
Politiet sitter på over 100.000 bilder fra tidligere aksjoner mot barnepornografi de ikke har kapasitet til å etterforske. - Jeg er rystet over at pengemangel gjør at barnepornografi ikke blir etterforsket, sier stortingsrepresentant Solveig Horne.
Horne som sitter i Stortingets justiskomité, reagerer sterkt på det som fremkom i komiteens budsjetthøringer i dag. - Jeg reagerer sterkt på at politiet sitter på materiale fra tidligere aksjoner som de ikke har kapasitet til å etterforske.
Det var leder i Politietembedsmennenes landsforening, Curt A. Lier som gjorde komiteen oppmerksom på problemet med manglende utstyr til å oppfølging av barnepornografi.
- Lier bekreftet at med mer moderne utstyr så kunne politiets jobb med å etterforske barnepornografi gjøres 10 ganger raskere enn i dag. Det er ikke holdbart dersom slike grove kriminelle handlinger med barnepornografi blir liggende på grunn av manglende utstyr.
- Det er i alle fall uakseptabelt at kriminelle nå i realiteten kan få strafferabatt, fordi det tar for lang tid å oppklare forbrytelsene, sier Horne.
Solveig Horne mener det må vedtas et investeringsbudsjett for politiet, slik at politiet får det nødvendige utstyret for å oppklare slike forbrytelser. - Dette er et krav fra Politiets Fellesforbund, og noe som Stortinget snarets må følge opp, krever hun.
