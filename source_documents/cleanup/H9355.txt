
Dato: 30. juni 2005
1. nestformann i FrP, Siv Jensen
Utfordrer Stoltenberg om lokaldemokrati
- Ap, Sv og Sp tar ikke lokaldemokratiet på alvor når de overkjørte Kjell Inge Røkkes byggeplaner på Konglungen i Asker. Dette burde kommunen fått bestemme alene, mener FrPs Siv Jensen.
- Jens Stoltenberg må avklare hva de rødgrønne partiene egentlig mener om lokaldemokratiet når de åpenbart ikke mener kommunene selv skal få bestemme over sitt eget areal, sier Jensen, og sikter til Akershus fylkesutvalg sin anke mot Kjell Inge Røkkes byggeplaner i Asker kommune.
- Jeg forventer at Jens Stoltenberg avklarer om de rødgrønne i Akershus fylkesutvalg sin anke er i tråd med det synet et eventuell rødgrønn regjering vil ha på lokaldemokratiet ellers, sier Jensen.
Jensen mener Ap, Sv og Sp ikke viser tillit til lokaldemokratiet når de anker bygningsrådet i Asker kommune sitt vedtak om å si ja til Røkkes byggeplaner. - Det verste er at saken nå vil bli sendt fylkesmannen, altså enda lenger vekk fra lokale folkevalgte myndigheter. Det er fremfor noe annet en knebling av lokaldemokratiet.
- Dette handler ikke bare om en rik person som vil bygge et stort hus, men om folk flest skal føle trygghet for at en byggesøknad blir behandlet av personer med lokal innsikt og forståelse.
