
30.05.02
Ot.prp. 40 Endringer i lov om Universitet og Høgskoler innstilling avgitt:
AP OG REGJERINGEN SVIKTER STUDENTENE!
-Kirke-, Utdannings- og Forskningskomiteen har i dag avgitt sin innstilling om endringer i lov om Universiteter og Høgskoler Ot. prp.40.
I lovforslaget fra Regjeringen er det lagt en egen bestemmelse om læringsmiljø. Det er bra at behovet for et godt arbeidsmiljø også for studenter blir understreket gjennom en lovbestemmelse sier FrPs medlemmer i KUF Arne Sortevik og Ursula Evje.
-Men forslaget fra Regjeringen er knapt verd papiret det står på når det gjelder praktisk oppfølgning. Det blir som å stikke tungen ut vinduet.-
-Det er beklagelig at AP her velger å la studentene i stikken gjennom å sikre flertall for et forslag som endelig kunne sikret 140.000 norske studenter et godt arbeidsmiljø, sier Arne Sortevik og Ursula Evje.
-FrP har utarbeidet et eget forslag som også SV støtter. Det legger tilsynsansvaret til det offentlige Arbeidstilsynet, som kan gripe inn med pålegg, følge opp med tvang og i siste instans med straff.
Lovbestemmelser som ikke følges opp med uavhengig kontrollmyndighet og med klare sanksjonsmuligheter blir bare prat- sier Arne Sortevik og Ursula Evje. Vi har med tilfredshet registrert at LO synes å støtte vårt forslag; desto mer underlig at AP går imot-
