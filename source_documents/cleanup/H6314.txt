
30.10.02
Eli Sollied Øveraas (Sp)
Statsministeren og svartmaling!
I Romsdals Budstikke 25.oktober, skuldar statsministeren meg for å drive svartmaling.
Det står sjølvsagt fritt for statsministeren å meine at den økonomiske situasjonen rundt om i kommunane i landet vårt ikkje gir grunn til uro, og at eg og Senterpartiet "overreagerer" og svartmaler fordi vi ynskjer eit betre tenestetilbod for innbyggarane våre.
I Romsdals Budstikke av 23.okt finn vi følgjande overskrift:
Sjokkbudsjett i Vestnes!
Tre skular kan forsvinne
Trygdeheim kan bli nedlagt
Dårlegare pleie og omsorg
Vil innføre eigedomsskatt
I Sunnmørsposten av 31.okt finn vi følgjande overskrift:
Skuleslakt i nordvest!
22 av 25 kommunar i Nordvest meiner dei kan eller vil få kutt i skuletilbodet neste år.
I Romsdals Budstikke av 31.okt finn vi følgjande overskrift:
Rauma må blø!
Både skular, omsorgssenter, kino, svømmehall og 32 årsverk kan forsvinne.
Og på NRK P2 31.okt vart fylgjande sitert frå Krf-ordføraren i Skjervøy kommune:
(ei kommune med reint Krf-fleirtal!)
"På ordre frå det norske Storting gjøres følgende kutt."
Dette er berre ei knippe eksempel på kva som er realiteten for svært mange kommunepolitikarar. Mitt lesarinnlegg var basert på faktaopplysninger om kva som er i ferd med å skje rundt om i det ganske land - kutt og nedskjeringar som anten statsministeren liker det eller ikkje, vil medføre eit dårlegare tenestetilbod for svært mange av innbyggarane våre.
Så får det stå for statsministeren si rekning at han kaller dette svartmaling.
Eg kaller det realitetar, og er framleis svært uroa over det som skjer.
