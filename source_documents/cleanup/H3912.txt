
15.6.2000
Odd Roger Enoksen,
Pressemelding fra
HALVSANNHETER OG LETTVINT OMGANG MED FAKTA OM KOMMUNEØKONOMIEN
- Arbeiderpartiet hadde tjent på å holde seg til de faktiske forhold og ikke fare med halvsannheter og lettvint fakta om kommuneøkonomien, sa en synlig irritert Odd Roger Enoksen i dagens debatt om kommuneøkonomien. De som fikk Enoksen til å reagere var Kommunalminister Brustad og parlamentarisk leder i Arbeiderpartiet Hill Marta Solberg sine innlegg i stortingsdebatten.
- Brustad og Solberg farer med halvsannheter - og taler mot bedre vitende - når de sammenligner årets kommuneøkonomiproposisjon med fjorårets. Det er faktisk feil når Statsråd Brustad påstår at årets opplegg innebærer en vekst i kommuneøkonomien som er om lag 4 ganger så stor som fjorårets, sier Enoksen
- Det går klart fram av de siste årenes budsjettframlegg at Statsråd Brustad referer gale tall i dagens debatt. Dette oppfatter jeg som uredelig av en statsråd, sier Enoksen, som i debatten tok til orde for ei bred politisk samling for å løse de store problemene som kommune-Norge står overfor.
- Vi må ikke la debatten om situasjonen i kommunene drukne i en krangel om tall, når det er store oppgaver innen kommunesektoren som vi politikere må bidra til løse, sa Senterpartileder Odd Roger Enoksen i dagens debatt om kommuneøkonomi.
