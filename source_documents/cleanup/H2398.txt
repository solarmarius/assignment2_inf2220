
Fredag 4. november 1994
KrFK-leder Torill S. Nyborg:
EU-MEDLEMSKAP KAN GI ØKT RUSMIDDELMISBRUK
Kristelig Folkepartis Kvinner frykter at store tollfrie kvoter og åpne grenser vil øke forbruket av alkohol og gjøre det lettere å innføre og omsette narkotika i Norge.
Rusmiddelmisbruk i sin alminnelighet, og økt forbruk av alkohol i særdeleshet, vil føre til sterkt økte utgifter til behandling, rehabilitering og trygder. Allerede i dag er en betydelig andel av de uføretrygdede kommet i denne situasjonen på grunn av alkohol- eller rusmiddelskader direkte, eller på grunn av skader eller sykdommer som har sammenheng med dette.
KrFK ser også med uro på det press mange familier vil få som følge av økt til-gjengelighet og økt forbruk av alkohol.
