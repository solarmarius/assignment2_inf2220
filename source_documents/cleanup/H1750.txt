
SAMLINGSPARTIET
Ny Fremtid
Et nytt Norge på kristen grunn
NY KURS NYE MÅL
NY KURS, NYE MÅL!
Landet vårt styres i dag av en sosialistisk mindretallsregjering. Mellompartiene virker som støttespillere for denne, og viser liten vilje til borgelig samling. De borgerlige partier er på vei bort fra det verdigrunnlag de tidligere sto for, og har vanskelig for å gi et skikkelig alternativ til den politikken som føres i dag.
? POLITIKK
I politikken slåss sterke interessegrupper om å karre til seg mest mulig ressurser, lønnsoppgjør og andre forhandlinger blir de sterke gruppenes kamp om penger, makt og rettigheter. Alt fordeles mellom de som har ressurser, og kan sette makt bak kravene. Tilbake sitter mange eldre i fattigdom og helsekøer, som tapere i det samfunn de selv var med på å bygge. Tilbake sitter syke og funksjonshemmede og deler det som blir til overs. Noen kaller dette "solidaritet". Vi kaller det egoisme.
! Politikk må være mer enn bare å sikre noen særgruppers eller klassers krav. Vårt land kan ikke styres utfra en spesiell gruppes interesser. En helhetlig politikk må først og fremst ta hensyn til hver enkelt uansett klasse, status, yrke osv. Da blir politikk også ekte omsorg om de virkelig svake - ikke sterke særgruppers krav, forkledd som "solidaritet".
? FAMILIE
Vi har i dag en abortlov som hvert år koster 15.000 ufødte barn livet. Vi har en partnerskapslov som sidestiller homofile "partnerskap" med det vanlige ekteskapet. Vi har en skatte- og avgiftspolitikk som gjør det svært vanskelig for mange familier å klare seg økonomisk - og gir dem en ekstrabelastning som ofte ender i skilsmisse.
! Vi vil bevare og styrke de velprøvede kristne grunnverdier. Vi vil endre abortloven, oppheve partnerskapsloven og redusere de direkte skatter og avgifter for familien. Vi vil gi neste generasjon sunne og solide verdier. Da gir vi også vår nasjon en ryggrad som kan bære de utfordringer som ligger foran.
? NÆRINGSLIV
De siste årene har vi mistet ca. 200.000 arbeidsplasser i det private næringsliv. Bedrifter som investerer, straffer vi med investeringsavgift, og de som ansetter flere må betale arbeidsgiveravgift. Samtidig innførte Stortinget den såkalte delingsmodellen, som gjør det enda vanskeligere for mange små bedrifter å drive videre. Og så lurer vi på hvorfor vi har arbeidsledighet?
! Vi tror Norge trenger en ny økonomisk politikk. Vi vil på sikt fjerne arbeidsgiveravgiften og la bedriftene få beholde en større del av sitt overskudd. Vi vil åpne for en mer fleksibel lønnspolitikk, slik at det blir lettere for de arbeidsledige å komme inn på arbeidsmarkedet. Og vi vil fjerne delingsmodellen snarest mulig.
? ET NORGE UTENFOR EF
Norge har en næringsstruktur som er vidt forskjellig fra de europeiske industriland, som har en stor produksjon rettet mot et forbrukermarked og en betydelig industriell erfaring på dette område. Norge er råvareleverandør av olje, fisk, trevirke osv. og har her betydelige ressurser.
! Våre råvarer og ressurser har andre markeder nytte for, denne fordelen skal vi ikke forhandle fra oss ved å bli medlem av EF. Disse fordelene vil vi ha også utenfor EF og på sikt vil vi tjene økonomisk på dette. Norge har en helt spesiell økonomi, som gjør at Norge vil ha fordeler av å stå på egne ben.
? OFFENTLIG STYRING
Noen tror løsningen er mer offentlig styring. At det er det offentlige som skal løse alle mulige problemer på vegne av den enkelte, familien og næringslivet. At større bevilgninger og mer skattepenger til staten vil få fart på Norge igjen. Og at flere etater, flere forskrifter og flere offentlige ansatte er det som skal få Norge på rett kjøl.
! Vi tror ikke løsningen er mer offentlig styring. Statens oppgave må være å legge til rette for en sunn markedsøkonomi - ikke selv å blande seg inn i markedet ved egen økonomisk virksomhet, selektive støtteordninger osv. Derfor tror vi på en mer markedsrettet økonomisk politikk - innenfor det kristne verdigrunnlagsrammer.
Vi tror Norge trenger et nytt borgerlig parti med et klart alternativ til den sosialistiske politikken. Vi vil motvirke den verdikrise og normoppløsning vi opplever i dag. Vårt land, - kultur, normer, lovgiving osv. - har i alle år vært bygd på kristne grunnverdier. Det har medvirket til at vi idag har et av de beste demokratier i verden, og er skånt for mange av de sosiale og økonomiske problemer andre land sliter med.
HISTORIKK
Samlingspartiet Ny Fremtid har en kort, men intensiv historie. Partiets initativtaker er Finn Thoresen. Thoresen ble valgt inn på Stortinget for Fremskrittspartiet i 1989, men meldte seg senere ut fordi partiet ikke fulgte sin kristne formålsparagraf. Han satt en stund som uavhengig representant. I Januar i år ble det besluttet å starte et nytt borgerlig parti basert på de kristne grunnverdier og liberalistisk politisk tenkning. Det som til nå er skjedd er nesten ikke til å tro: I . 6000 underskrifter ble skaffet i løpet av uker. 2. I løpet av dager ble partiet landsdekkende, med lister i alle fylker. 3. Partiet har nå allerede avsluttet sitt første landsmøte med stor oppslutning.
