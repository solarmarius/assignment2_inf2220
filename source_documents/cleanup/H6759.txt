
07.02.03
Liv Signe Navarsete, (Sp)
Distriktskommisjonen: Må ikkje bli ein prateklubb
- Fyrst og fremst vonar eg det kjem konkrete resultat ut av arbeidet, og at kommisjonen ikkje berre blir ein prateklubb. Det seier nyutnemnt medlem i distriktskommisjonen, Sp-nestleiar Liv Signe Navarsete. Kommisjonen blei oppnemnt i Statsråd i dag.
Navarsete meiner at kommisjonen må vurdere den totale politikken som påverkar ei balansert utvikling mellom byområde og distrikt. - Det held ikkje berre å evaluere dei målretta distriktspolitiske verkemidla, seier ho.
Ho vil også at kommisjonen knyter til seg forskingsmiljø i heile landet, slik at faktagrunnlaget blir så godt som råd.
- Arbeidet vil bli ei stor utfordring, og eg ser fram til å gå i gong. Det handlar om å stoppe sentraliseringa og skape livskraftige lokalsamfunn landet rundt, seier Navarsete.
