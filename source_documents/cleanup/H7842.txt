
Dato: 2003-10-02
Stortingsrepresentant Arne Sortevik (FrP), Fraksjonsleder Kirke-, Utdannings- og Forskningskomiteen
- Regjeringen ikke bekymret for skolebyggene!
- Jeg merker meg at Regjeringen i Trontalen ikke har funnet det nødvendig å omtale det forfall som preger mange skolebygg i Norge og derved skoledagen og arbeidsplassen til mange svært mange skoleelever, sier Arne Sortevik, skolepolitisk talsmann for FrP.
- Det låneprogrammet som Regjeringen har varslet de vil bruke på nødvendig opprustning av skolebygg dekker mindre enn 1/3 av behovet. På 2 år er bare 1/3 av lånerammen bevilget. Dette går alt for sent - sier Arne Sortevik, som er fraksjonsleder for FrP i Kirke-, Utdannings- og Forskningskomiteen på Stortinget.
- Det er et skammelig arbeidsmiljø mange skoleelever tilbys daglig. Når Regjeringen skryter av at den er forankret i respekten for det enkelte mennesket gjelder det åpenbart ikke for mange av dagens skoleelever- sier Arne Sortevik og legger til - med den rammen og det virkemiddelet Regjeringen bruker vil også mange kommende skoleelever bli møtt av skolebygg i forfall i et av verdens rikeste land-
- FrP vil presse på for å få fortgang i nødvendig opprustning av skolebygg i Norge - sier skolepolitisk talsmann i FrP Arne Sortevik.
