
4. oktober 1999
Positivt for verftsindustrien
Regjeringens forslag til statsbudsjett for 2000 inneholder flere positive tiltak i forhold til verftsindustrien. - Dette vil forhåpentligvis bidra til en positiv utvikling også på Tangen verft, uttaler Bror Yngve Rahm.
Verftsstøtten foreslås videreført på dagens nivå. I tillegg ønsker man å styrke ordretilgangen ved å igangsette arbeidet med nytt forskningsfartøy, to nye hurtigruteskip, nytt kystvaktfartøy og nye fiskefartøy. - Dette er viktig tiltak for en positiv utvikling for denne industrien påpeker Rahm
I forslaget til statsbudsjett ligger det også en offensiv satsing på alternative energikilder. Forslaget vil føre til en omlegging av energiforbruket. Forbruksavgiften på elektrisk kraft er foreslått økt med 2,5 øre/kWh. For å skjerme husholdninger med lave og middels inntekter foreslås minste- og personfradraget økt. Det foreslås 355 mill kroner til omlegging av energibruk og energiproduksjon. - Aldri tidligere har det vært bevilget så mye til energiøkonomisering. Dette er et svært viktige tiltak som ledd i å løse de utfordringer vi står overfor på energisektoren, uttaler Rahm.
