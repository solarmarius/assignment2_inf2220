
onsdag 7. februar 1996 12:04:57
World Warch presenterer mer Venstre-politikk - og vi følger opp med denne prm:
World Watch årsrapport for 1996
- Et rop om mer Venstrepolitikk
World Watch forslag til nytt skattesystem er de forslag Venstre gjennom to år har fremmet i Stortinget, om økt skatt på energi og forurensende forbruk mens skatten på arbeidskraft og inntekt reduseres tilsvarende.
- Det World Watch nå roper på, har Venstre anvist den praktiske vei på. Gjennom to års arbeid med statsbudsjettet har Venstre fremmet forslag om økt skatt på miljøforurensende aktivitet og energibruk og redusert skatt på arbeid og inntekt. Vi har kalt det en omlegging fra rød til grønn skatt, sier Venstres Lars Sponheim.
World Watch fremhever i sin årsrapport for 1996 at en omlegging av dagens skattesystem er tvingende nødvendig. Instituttet anbefaler økt skattlegging av miljøødeleggende virksomhet og redusert skattlegging av arbeidskraft og arbeidsinntekt. World Watch viser til at en omlegging av skattesystemet er nødvendig for å motvirke bl.a dramatiske klimaendringer, artsutryddelse og massearbeidsløshet.
- I Norge har vi nedsatt en grønn skattekommisjon. Jeg håper
at kommisjonen klarer å heve seg over næringsmessige særinteresser og ideologiske sperrer blant sosialister og sosialdemokrater og foreslå en radikal skatteomlegging, sier Sponheim.
Oslo 06.02.96
