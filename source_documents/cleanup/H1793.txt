
Tirsdag 4. februar 1992
Stortingsrepresentant Per Sævik:
UTSETT METANOLFABRIKKEN
Stortingsrepresentant Per Sævik (KrF, Møre og Romsdal) vil ikkje seie "nei" til en metanolfabrikk som kan gjere seg bruk av gassen frå Heidrun-feltet, men han seier "ikkje enno". I debatten om ilandføring av gass frå Heidrun-feltet fremmja han difor eit forslag om utsetjing av fabrikken i inntil tre år.
-Noreg er ikkje i stand til å redde verda sitt miljø med berre nasjonale vedtak, sa Per Sævik. Han fann det uheldig at man fatta eit vedtak i saka før dei forventa framtidige bytteavtalane om utslepp er ein realitet.
-Hadde dette vore på plass idag, ser eg ikkje bort frå at reknestykket kunne gje Noreg miljømessig og sysselsettingsmessig gevinst, sa Per Sævik, som fremmja dette forslaget: "Med bakgrunn i manglande internasjonale avklaringar når det gjeld bytte-avtalar for CO2-utslepp, uavklara forhold med omsyn til bruk av hoveddelen av gassen og den usikkerheita som er når det gjeld forventa pris på metanol, bed Stortinget regjeringa basere Heidrun-utbygginga på re-injesering av gassen i en periode på inntil tre år."
