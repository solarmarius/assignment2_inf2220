
3/12-01
Budsjettforlik i KUF-komiteen:
Av Rune J. Skjælaaen, Senterpartiets medlem i Kirke,- utdanning- og forskningskomiteen
Stipendandelen økes til 40 %
Budsjettforliket mellom Arbeiderpartiet, SV, Frp og Senterpartiet gir studentene 40 prosent stipendandel. Forliket innebærer at studentene får en økning i stipendet fra dagens nivå på kr. 21 000 til kr. 32 000 pr. år. Økningen skal gjelde fra 1. oktober 2002.
Videre skal ordningen med inntektsavhengig tilbakebetaling videreføres. Dette var foreslått avviklet av Regjeringen. Dette er en ordning som betyr svært mye for enkelte ferdigutdannede som sliter hardt økonomisk.
- Senterpartiet er svært glad for at det har vært mulig å få til et flertall for å øke stipendet. Senterpartiet står ved sitt løfte overfor studentene fra i vår, da stortingsmeldingen om kvalitetsreformen ble behandlet. Senterpartiet gikk da inn for at stipendandelen skulle økes til 40 pst.
