
Mandag 9. oktober
Resolusjon fra Kristelig Folkepartis Kvinners landsstyre:
Et enklere likestillingsbyråkrati!
Det er gledelig å lese i Barne- og familiedepartementets budsjettfremlegg at regjeringen Stoltenberg har videreført regjeringen Bondeviks arbeid med å innarbeide likestillingsaspektet i regjeringens arbeid, både statssekretærutvalg for likestilling og likestillingsnettverk på politisk og administrativt nivå er videreført.
Men hvilke politiske resultater i likestillingsarbeidet kan regjeringen Stoltenberg vise til?
Statsråd Karita Bekkemellom Orheim varslet i vår at likestillingsloven skulle leveres Stortinget høsten 2000. Nå er den utsatt til 2001. Det kan tyde på både beslutnings- og leveringsvegring. Lovforslaget var på det nærmeste ferdigbehandlet av regjeringen Bondevik.
Når loven nå utsettes ber Kristelig Folkepartis Kvinner regjeringen bruke tiden til også å gjennomgå likestillingsapparatet. En forenkling og samordning av Likestillingsombudet og Likestillingssenteret bør vurderes.
