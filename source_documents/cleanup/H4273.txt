
søndag 5. desember 1999 09:17:48
Atomtrusselen i nord
Venstres landsstyre ber miljøvernministeren bruke anledningen hun har som leder av Barentssamarbeidet om miljø til å intensivere det viktige arbeidet mot atomtrusselen i nord. Dette kan blant annet gjøres ved initiativ overfor EU for å få en felles forståelse for og forslag til hvordan man kan få til en raskere opprydding i Nord-områdene.
Det er helt avgjørende for en videre utvikling innen næringsliv og kultur i Barentsregionen at trusselen mot miljøet tas på alvor og løses. Store mengder atomavfall på russisk side er et alvorlig problem. Det samme gjelder utslipp av en rekke forurensende stoffer.
