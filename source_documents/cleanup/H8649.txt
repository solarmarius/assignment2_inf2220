
6.10.2004
Magnhild Meltveit Kleppa (Sp)
Lokale velferdstilbod må prioriterast!
Regjeringa sitt kommuneopplegg for 2005 er ei kynisk og medviten nedprioritering av skule og omsorg, seier Senterpartiets Magnhild Meltveit Kleppa, leiar i Stortingets Kommunalkomitè.
Kommunane manglar 2,5 milliard kroner i skatteinntekter og 1 milliard i momsrefusjon i inneverande år. Når Regjeringa stiller opp med 2 ¾ milliard kroner, medfører det at kommunane går inn i 2005 i minus.
Senterpartiet godtek ikkje ein slik situasjon. Skattesvikten må kompenserast og kommunane må tilførast høgst naudsynte midlar for å løysa viktige fellesoppgåver. Regjeringa sin eigen oversikt viser at det trengst minst 3,5 milliardar kroner meir for å sikra ein god skule og ei verdig omsorg, seier Meltveit Kleppa.
