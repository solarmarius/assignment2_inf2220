
8. juni 2001
Odd Eriksen
- Sterk satsing på velferd over hele landet
- En styrket kommuneøkonomi gir bedre tjenester til innbyggerne. Derfor er jeg glad for at Arbeiderpartiet har fått flertall i Stortinget for Regjeringens foreslåtte økonomiske løft til kommunesektoren. 3,5 milliarder mer til kommunene sikrer en mer handlekraftig kommunesektor og gir større rom for en satsing på felles velferd, sier Odd Eriksen, som er saksordfører for kommuneproposisjonen, i denne pressemeldingen fra 8. juni 2001.
- En styrket kommuneøkonomi gir bedre tjenester til innbyggerne. Derfor er jeg glad for at Arbeiderpartiet har fått flertall i Stortinget for Regjeringens foreslåtte økonomiske løft til kommunesektoren. 3,5 milliarder mer til kommunene sikrer en mer handlekraftig kommunesektor og gir større rom for en satsing på felles velferd, sier Odd Eriksen, som er saksordfører for kommuneproposisjonen.
Siden Stoltenberg-regjeringen overtok, har kommunenes inntekter økt betraktelig to år på rad. Regjeringen la inn 5 milliarder mer til kommunesektoren enn Sentrumsregjeringen for 2001 og økte ytterligere med 3,5 milliarder for neste år.
- Regjeringen sikrer likeverdige levekår i hele landet gjennom inntektssystemet, og slik kan vi motvirke flyttestrømmen, sier Eriksen.
- Arbeidet med å gi kommunene større handlefrihet fortsetter. Arbeiderpartiet styrker lokaldemokratiet ved å gi kommunene mer penger uten statlig styring. I tillegg forenkles og fjernes mange byråkratiske oppgaver.
Arbeiderpartiet og Fremskrittspartiet er i dag blitt enige om å plusse på 200 millioner kroner ekstra til sykehusoppgjøret. - Vi vet at en del fylkeskommuner sliter med underskudd og ubalanse på driften og vi går derfor nå inn med en ekstra pott på 200 millioner kroner som fordeles etter skjønn til fylkeskommunene, understreker Eriksen.
- En annen viktig sak vi har fått på plass i dag er at utgiftene knyttet til rusomsorg og psykiatri i de største byene skal ses nærmere på, sier Eriksen. I tillegg får Arbeiderpartiet flertall for å gi mer penger til særlig ressurskrevende brukere, nesten 90 millioner kroner.
