
5. mars 2001
Fra Stortingsrepresentant Arne Lyngstad
Utred statlig ansvar for kirkens økonomi
Å få en bedre og mer helhetlig finansiering i kirken er en overordnet utfordring. For å klare dette foreslår jeg å utrede om staten bør overta det totale økonomiske ansvaret for Den norske kirke. Dette uttaler Arne Lyngstad, KrFs kirketalsmann og nestleder i Kirke-, undervisnings- og forskningskomiteen.
Bakgrunnen for utspillet er behandlingen av stortingsmeldingen "Børs og Katedral". Stoltenbergregjeringen forslå her at kommunene skal ha ansvaret for kirkens økonomi og legge statlige tilskudd inn i rammetilskuddene til kommunene. Dette tror jeg er en uheldig utvikling. Både Presteforeningen og Kirkerådet støtter mitt syn om at en helhetlig statlig kirkeøkonomi er bedre enn et kommunalt ansvar.
Slik situasjonen er i dag, kan det dessverre oppstå konfikter mellom kirken som har aktivitene i kirken og kommunene som skal betale dem. Dette er uheldig for alle parter. Det skaper også et ulikt tilbud det er et mål å utjevne.
Siden det er staten som legger retningslinjene for arbeidet, synes jeg derfor det er naturlig at staten også overtar finansieringen.
Jeg og kirkekomiteen på Stortinget var nylig på Stiklestad. Inntrykkene herfra er en naturlig del av bakgrunnen for mitt standpunkt. Målet må være å få fokuset over fra økonomiske forhold til det reelle samarbeidet og viktigheten av kirkens rolle i nærmiljøet. Det bør lages nye samarbeidsavtaler mellom kommuner og kirken med utgangspunkt i lokale behov og oppgaver. Men vi må få en mer helthetlig og statlig ansvar for kirkeøkonomien som også gir staten en sektorpolitikk på området. Dette uttaler Arne Lyngstad, KrFs kirketalsmann og nestleder i Kirke-, undervisnings- og forskningskomite
