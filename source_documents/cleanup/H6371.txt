
22.11.02
Stortingsrep Jan Arild Ellingsen
Reddet politiet fra kutt
Fremskrittspartiets justispolitiske talsmann Jan Arild Ellingsen er glad for at politiet ble reddet fra ett kutt på 46 millioner kroner. Det ville blitt en katastrofe for politiet om vi ikke hadde klart å få disse pangene på plass, sier en opprørt Ellingsen.
Ellingsen påpeker at det var helt nødvendig å få 46 millioner ekstra til politiet for å til en avtale med regjeringspartiene. Ellingsen er likevel skuffet over regjeringens defensive kriminalpolitikk. Regjeringen ønsket i opprinnelig å kutte i politiet noe som ville vært uakseptabelt. - Dette er ingen seier men en ren redningsaksjon ovenfor politiet, sier Ellingsen og viser til at alternativet ville blitt langt verre. Verken Ap eller SV har tidligere vært noen pådriver for å prioritere politiet. - Dersom det hadde blitt regjeringskrise og Arbeiderpartiet med støtte av Sosialistisk Venstrepartiet hadde havnet i førerstolen ville vi fått en kriminalpolitikk etter mottoet slipp fangene løs det er vår .
Ett annet punkt Fremskrittspartiet fikk gjennomslag på var 10 millioner ekstra til kriminalomsorgen. Dette var viktig, regjeringen hadde lagt inn at man skulle åpne flere fengselsplasser men de hadde åpenbart glemt at de nye plassene trengte midler til drift, sier Ellingsen.
