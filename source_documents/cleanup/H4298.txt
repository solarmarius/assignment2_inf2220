
torsdag 15. juli 1999 14:48:03
Venstres Hovedorganisasjon har laget en egen CD-rom til bruk i valgkampen. CD-rommen inneholder det aller meste av aktuelle politiske dokumenter som er utarbeidet fra Venstre i de siste årene. Bl.a. stortingsvalgprogram, prinsipprogram, stortingsgruppas oppsummering, alle landsmøte-vedtak fra landsmøtet på Lillehammer i april/mai i år samt en rekke grafiske standarder til bruk i valgkampen.
Hensikten med dette er at alt relevant Venstre-materiale skal være samlet på ett sted, og at dette skal være et praktisk hjelpemiddel for Venstre lokalorganisasjon og kandidater i årets valgkamp.
- Det er viktig for et parti som ønsker økt IT-satsing å vise at vi tar i bruk moderne teknologi i praktisk arbeid, sa Venstres generalsekretær, Geir Olsen på en pressekonferanse i Oslo i dag.
Oslo, 15. juli 1999, kl. 13:00
