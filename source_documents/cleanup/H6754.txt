
07.02.03
Signe Øye, (AP)
Vi vil hjelpe de som sliter mest med strømregninga
Arbeiderpartiet vil øke støtten til som sliter mest med strømregninga. De som tjener lite, skal få inntil 2500 kroner.
Arbeiderpartiet foreslår at alle husholdninger som i dag mottar bostøtte skal få økt støtten i 2003 med 2500 kroner. I tillegg foreslår Arbeiderpartiet en betydelig heving av inntektsgrensen for å være berettiget bostøtte for barnefamilier fra 2 tertial 2003.
- Dette er kun to tiltak i en rekke av tiltak som Arbeiderpartiet arbeider med for å redusere folks strømutgifter. Våre forslag har en klar fordelingsprofil. De er rettet inn mot de som trenger det aller mest. Vi forventer å få flertall for forslaget, sier stortingsrepresentant Signe Øye fra Arbeiderpartiet.
Utvidelsen av bostøtteordningen vil gi tusenvis av barnefamilier rett til bostøtte, husholdninger som i dag ikke har krav på slik støtte. - Slik vil flere få hjelp gjennom bostøtteordningen og dermed også til å betale strømregninga, sier Øye.
