
23.8.2005
Kystpartiet
Feil om Steinar Bastesen og Stortingsgruppas økonomi
Vi ber NRK Dagsrevyen komme med følgende dementi:
Det er med forundring vi hører i Dagsrevyen at stortingspresident Jørgen Kosmo hevde at mellomværende mellom Kystpartiet og Steinar Bastesen på ca. 400.000 kroner ikke er oppgjort.
Alt er oppgjort, noe Stortingets presidentskap er informert om.
Størstedelen, 400.000 kroner ble oppgjort allerede 16. mars 2005. Dette ble Stortingets presidentskap informert om allerede i vår. Resten mellomværet, et beløp på 73.592 kroner ble oppgjort 19. juli i år. Dette ble også presidentskapet orientert samme dag.
Kystpartiets stortingssekretariat hadde senest i forrige uke samtaler med Stortingets administrasjon som anså saken som oppgjort. Jørgen Kosmo har pr. telefon i kveld, 23.08 gitt beskjed om at han i morgen, 24.08 skal ta saken opp med Stortingets direktør og eventuelt sende ut en oppklarende pressemelding. Vi forventer at oppslaget blir beklaget.
Vennlig hilsen
Arve M. Bakken
Politisk rådgiver i Kystpartiets stortingsgruppe
