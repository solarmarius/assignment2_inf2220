
Dato: 1. april 2004
Stortingsrepresentant Øyvind Korsberg, FrP
FrP vil frata Direktoratet for naturforvaltning myndighet
Øyvind Korsberg fra Fremskrittspartiet kommer i forbindelse med behandlingen av st.meld.nr 15 "Rovvilt i norsk natur", til å fremme forslag om at forvaltning av rovdyr skal skje fylkesvis med folkevalgt nemnd, og at nemndas beslutninger er endelige og ikke kan ankes til Fylkesmannen eller Direktoratet for Naturforvaltning.
Bakgrunnen for denne nye forvaltningsmodellen er den kritikken som er fremkommet ved dagens system som oppfattes som urettferdig, fordi Direktoratet for Naturforvaltning jevnlig overprøver og trenerer rovviltutvalgenes beslutninger med det resultat at konflikten mellom rovdyr og dyr på beite øker.
Korsberg har tillit til at folkevalgte på regionalt nivå klarer å forvalte og ta ansvar for rovdyrbestanden på en forsvarlig måte.
Fremskrittspartiet vil at Regjeringen legger frem nasjonale maksimumsmål for rovdyr i forbindelse med de årlige budsjett, slik at antall rovdyr og konfliktnivået mellom rovdyr og dyr på beite blir en del av budsjettbehandlingen.
