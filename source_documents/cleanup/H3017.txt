
Torsdag 5. februar
Fungerende parlamentarisk leder Odd Holten (KrF):
NRK MÅ SENDE FRA PARALYMPICS
NRK bør omgående revurdere sin beslutning om ikke å ha fjernsynsoverføringer fra Paralympics-lekene. Det skriver fungerende parlamentarisk leder Odd Holten fra Kristelig Folkeparti i et brev til kringskastingssjef Einar Førde.
-Det vil være et negativt signal overfor en stor gruppe mennesker i vårt land dersom NRK uteblir fra disse lekene, skriver Odd Holten i brevet til kringkastingssjefen.
-I Kristelig Folkepartis stortingsgruppe reagerer vi svært negativt på meldingen om at NRK ikke vil dekke Paralympics, sier fungerende parlamentarisk leder Odd Holten i Kristelig Folkeparti.
