
fredag 3. april 1998 10:31:18
Valkomitéens innstilling:
Gjenvalg for partiledelsen
Venstres valgkomité, ledet av tidligere Venstre-leder Håvard Alstadheim, la i dag fram sin innstilling til Venstres landsmøte om sammensetningen av Venstres sentral- og landsstyre for de kommende to årene.
Hele Venstres ledertrio, Lars Sponheim, Guro Fjellanger og Gunnar Kvassheim, innstilles enstemmig gjenvalgt.
Det øvrige landsstyret består i følge en enstemmig innstilling av:
Odd Einar Dørum (Oslo), Thorbjørn Bratt (Sør-Trøndelag), Harald Hove (Hordaland), Markus Sørensen (Troms), Aud Folkestad (Møre og Romsdal), Liv Henjum (Sogn og Fjordane), Pia Marken (Oslo/Nordland) og Torunn Sandvand (Vest-Agder).
Sentralstyret, som velges blandt landsstyrets landsmøtevalgte medlemmer og landsstyremedlemmene fra fylkeslagene, vil i følge valgkomitéens innstiling bestå av:
Lars Sponheim, Guro Fjellanger, Gunnar Kvassheim, Thorbjørn Bratt, Aud Folkestad, Pia Marken og Geir Rune Nyhus.
Sistnevnte er fylkeleder i Oppland Venstre.
Venstres valgkomité har bestått av Håvard Alstadheim (leder), Gunnhill Andreassen, Terje Breivik, Borghild Drejer, Helene Falch Fladmark, Trine Hvoself-Eide, Helge Solum Larsen, Markus Sørensen og Stein Nervik fra Unge Venstre.
Markus Sørensen fratrådde komitéens arbeid etter at det ble klart at han var en av kandidatene til en plass i landsstyret.
