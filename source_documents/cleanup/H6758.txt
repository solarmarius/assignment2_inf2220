
07.02.03
Venstre
Venstre satser på distriktskommisjonen
- Det er positivt at regjeringen nå vil la en distriktskommisjon se på hele bredden i distrikts- og regionalpolitikken, og Venstre satser mye på denne debatten.
Det sier Venstres første nestleder Trine Skei Grande, som også er partiets representant i den nye kommisjonen. Kommisjonens leder Johan Petter Barlindhaug fra Tromsø, er for øvrig også Venstre-medlem.
- Folks personlige ønsker og valg, demografiske endringer, forandringer i vilkårene for næringslivet ­ alt gir oss behov for en gjennomtenkning av distriktspolitikken. Det er altfor mange stereotypier og for mye symbolpolitikk på dette området. Samfunnet endrer seg raskt, enten vi vil eller ei, og vi må være derfor åpne for nye måter å gjøre ting på hvis vi skal kunne opprettholde bosetting i alle deler av landet, sier Skei Grande, som også vil berømme SVs Inge Ryan for ideen til kommisjonen.
- Venstre vil ha en løpende debatt parallelt med kommisjonens arbeid, som vi forutsetter vil skje i åpenhet og i dialog med befolkningen og det politiske miljøet, sier Skei Grande.
