
torsdag 3. desember 1998 18:28:29
Kulturutvalet i Venstre om kuttet i pressestøtta:
Skjerm dei små avisene
Kulturutvalet i Venstre stiller seg kritisk til at nedskjæringa i Kulturdepartementet sitt budsjett som fylgje av forliket mellom regjeringa og FrP/Høgre einsidig har råka pressestøtta.
Venstre sitt kulturutval ber Familie-, administrasjons- og kulturkomiteen på Stortinget om å gje klare føringar slik at lokalavisene vert skjerma for nedskjæringar. I høve til den samla pressestøtta, deler dei små lokalavisene på ein liten pott, og Venstre sitt kulturutval fryktar konsekvensane om denne summen vert redusert utover nedskjæringane for inneverande år. Det nye kuttet må berast av dei større nr. 2-avisene og dei riksdekkande hovudstadsavisene.
Kulturutvalet i Venstre vil særleg peike på den viktige oppgåva lokalavisene har i lokaldemokratiet, og at det er viktig at desse avisene får stabile rammevilkår som lettar den langsiktige planlegginga.
