
Oslo 4.10.2000
Kommunemassakren 2000
-Status Quo betyr stadig forverring for Kommunenorge
-Bare aksjoner kan redde velferden fra ytterligere kutt og privatiseringer, sier RV leder Aslak Sira Myhre i en kommentar til statsbudsjettet.
Årets statsbudsjett innbærer status quo for Kommunenorge. Realøkningen i inntekter på 1,75% blir spist opp av det økende pleie og omsorgsbehovet. Underskuddet i kommunesektoren stipuleres til 9,5 milliarder, nesten like høyst som rekordåret 2000 hvor en regner med et underskudd på 10,6 milliarder.
-Disse tallene betyr at de kommunene som var ille ute i fjor, kommer like ille ut i år. Nedskjæringene vil måtte fortsette, og gjeldsbyrden vil presse enda flere kommuner til å selge ut offentlig kraftverk og annen eiendom. Flere kommuner vil privatisere deler av virksomheten i forsøk på å spare, mens egenandelene på offentlige tjenester vil øke. Resultatet vil være økt press på ansatte i offentlig sektor, dårligere tilbud og økt press mot private løsninger, hvis ikke folk aksjonerer og legger press.
RV krever det kommunale skattøret tilbake til 1989 nivå, og opprettholding av størrelsen på rammetilskudd og øremerka tilskudd i tillegg. Alle statlige reformer skal fullfinansieres av staten. Det har ikke skjedd på nitttitallet og kommunenorge sliter med konskevensene, sier siviløkonom Torstein Dahle i en kommentar. Han sitter også i bystyret i Bergen for RV
