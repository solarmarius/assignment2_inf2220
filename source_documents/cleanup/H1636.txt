
FREMSKRITTSPARTIETS
STORTINGSGRUPPE
fra Stortingsrepresentant Øyvind Vaksdal(FrP)
REGJERINGEN ER HANDLINGSLAMMET I STATOIL SAKEN
-Regjeringens utsettelse av oljemeldingen vitner om at den er handlingslammet i spørsmålet om delprivatisering av Statoil, sier Fremskrittspartiets olje- og energipolitiske talsmann Øyvind Vaksdal.
Vaksdal, som er medforfatter av Dokument 8:52 (1998-99), som omhandler børsnotering og delprivatisering av Statoil, har i dag tatt dette opp i Energi- og miljøkomiteen for å få til en rask behandling av forslaget.
- I en tid med store strukturelle endringer i internasjonal oljeindustri kan ikke vi i Stortinget sitte med hendene i fanget og vente på Regjeringen, sier Vaksdal, som håper på bred støtte for forslaget.
