
22.11.02
Stortingsrep. Øystein Hedstrøm (FrP)
Bedre kår for næringslivet
"- Vi har fått gjennomslag for noen veldig viktige grep til fordel for norsk næringsliv. " sier Øystein Hedstrøm og Lodve Solholm i en kommentar til budsjett avtalen med regjeringspartiene.
"- Etter lange og tøffe forhandlinger har vi har endelig fått rettet opp forverringen av avskrivningssatsene for maskiner etc. Dette har vært et krav fra næringslivet siden Arbeiderpartiet og sentrumspartiene i 1999 strammet inn livremmen for næringslivet. FrP er veldig godt fornøyd med at vi til slutt fikk gjennomslag for vårt krav.", sier Solholm.
"- En annen viktig seier var at permitteringsordningen ikke endres. Dermed blir ikke perioden for arbeidsgiver dekker kostnadene ved permitteringer ikke utvidet slik regjeringen foreslo. Dette er til fordel for en rekke arbeidsgivere og arbeidstakere.", fortsetter Solholm.
Hedstrøm er fornøyd med at FrP fikk gjennomslag for refusjonsordning og nettolønn for fergerederier:
"- Frp har fått gjennomslag for lettelser i rederibeskatningen, men det gjenstår fortsatt noen områder som Stortinget må jobbe videre med."
"- Budsjettforliket er også viktig fordi vi nå har sikret at Arbeiderpartiets alternative budsjett med en mengde skatteøkninger ikke får gjennomslag.", avslutter Hedstrøm.
