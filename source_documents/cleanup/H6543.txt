
05.07.02
Vegard Martinsen, (DLF)
Uansvarlighet belønnes
Flere økonomer tar i dagens VG til orde for at FrP bør inn i regjeringen, men begrunnelsen er merkelig: «Økonomer mener at FrP har en så uansvarlig politikk at Carl I. Hagen & Co må delta i Bondevik-regjeringen». Nei det er ikke trykkfeil: økonomene mener altså at det er FrPs UANSVARLIGHET som gjør dem skikket til å sitte i regjeringen.
Det som er overraskende er at ingen sier det som burde være opplagt, nemlig at et økonomisk system som dagens, som er slik at regjeringsdeltagere velges ut etter dette kriteriet - uansvarlighet - må være fundamentalt galt.
La oss til slutt si at så lenge uansvarlighet er kriteriet for å oppnå politisk makt, vil
DLF aldri komme i noen innflytelsesrik posisjon. DLFs syn er nemlig at det er den som tjener pengene som selv skal ha all rett til å disponere dem, vi er imot at at politikere og byråkrater skal beslaglegge deler av det folk tjener, for så i større eller mindre grad å sløse dem bort. Og alt annet enn DLFs politikk vil, som vi dessverre kan se omkring oss, medføre en stadig stigende grad av uansvarlighet.
