
7.3.97:
Eli Sollied Øveraas,
KORTIDSHUKOMMELSEN TIL REGJERINGEN ER SVAK.
I budsjettet for 1997, som ble behandlet for 3 måneder siden reduserte regjeringen støtten til barnevernet med 20 millioner kroner, sier Eli Sollied Øveraas.
«Det er gjort et stort løft i barnevernet», sier regjeringen i Langtidsprogrammet for 1998-2001. Men som sin «Private huskeregel» har regjeringen i sitt Langtidsprogram lånt ordene til Kolbein Falkeid; «Du skal ikke klistre fine øyeblikk opp på veggene i tankene og forgylle dem med lengselen din».
I virkeligheten er Regjeringen selv fornøyd med hva den har gjort innen barnevernet. Nå mener regjeringen at det er profesjoner, etater og forvaltningsnivåer som må samarbeide bedre, slik at de som har det vanskeligst kan få nødvendig støtte og hjelp.
Regjeringen «klistrer de fine øyeblikkene som har vært» opp i Langtidsprogrammet, og har ingen nye visjoner for barnevernet framover.
