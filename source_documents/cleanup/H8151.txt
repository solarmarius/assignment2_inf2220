
23.2.2004
Sp
Eli Sollied Øveraas (Sp)
Ang ambulanse- og legeskyssbåtar: Senterpartiet etterlyser initiativ frå Regjeringa!
Senterpartiet har sendt brev til kommunal- og regionalministeren om kva regjeringa har gjort så langt med å registrere meirutgifter for kommunar som har fått store ekstrautgifter etter at dei overtok ansvaret for skyss av helsepersonell.
"Signal frå berørte kommunar tyder på at lite har skjedd," seier Eli Sollied Øveraas som viser til at mange kystkommunar i Møre og Romsdal tapar store summer etter omlegginga.
"Stortinget har erkjent dette, og bede regjeringa registrere meirutgiftene.
Det er difor vi med undring registrerer at det så langt er ein mangelfull dialog mellom regjering og kommunar, og vi ber difor regjeringa svare på kva som er gjort og korleis den vidare vil fylgje opp denne saka," avsluttar Sollied Øveraas
