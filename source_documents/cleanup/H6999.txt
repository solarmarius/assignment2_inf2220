
25.04.03
Arbeiderpartiets Kvinnebevegelse
Sesjonsplikt for kvinner
Arbeiderpartiets kvinnebevegelse vil ha sesjonsplikt for kvinner og flere kvinner som gjennomfører førstegangstjeneste. - Forsvaret går glipp av mange talenter fordi jentene får for liten informasjon om mulighetene i Forsvaret, sier kvinnebevegelsens leder Karita Bekkemellem Orheim.
Innføring av sesjonsplikt for kvinner kan være et godt virkemiddel for å kunne gi informasjon om Forsvaret, øke rekrutteringen av kvinner til førstegangstjeneste og sikre at flere kvinner går videre i systemet.
Kvinnebevegelsen går inn for en utvidet sesjon som strekker seg over to dager. Her skal det gis det en grunnleggende opplæring i prinsippene bak norsk forsvarspolitikk, og en gjennomgang av førstegangstjenestens innhold og mulighetene for videreutdanning og karriere i Forsvaret. I tillegg skal fysikk og helsetilstand testes, og det skal registreres utdannings- og praksisbakgrunn.
Arbeiderpartiets kvinnebevegelse foreslår følgende tiltak for å få flere kvinner i Forsvaret:
En systematisk rekruttering av kvinner til førstegangstjeneste.
Flere kvinner til befalsutdanning og til militær karriere i Forsvaret.
En annen organisering i Forsvaret som hindrer at jentene slutter.
Kritisk søkelys på befal og befalsholdning, evt verditilpasning.
En annen rekruttering til høyere forsvarsutdanning.
Likestillingsperspektivet må ivaretas på alle nivåer i Forsvaret
Sesjonsplikt
