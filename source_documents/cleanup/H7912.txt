
Dato: 2003-10-16
Fra stortingsrepresentant Arne Sortevik (FrP), Fraksjonsleder Kirke-, Utdannings- og Forskningskomiteen
- Klokt av Norman å ønske utdanningsløpet fra 13 til 12 år
- Jeg merker meg med glede at arbeids- og administrasjonsministere Victor Norman også har avgitt høringsuttalelse til Kvalitetsutvalgets rapport om norsk skole og at han konkluderer som FrP for lengst har gjort med en anbefaling om at skoleløpets lengde reduseres fra 13 til 12 år, sier skolepolitisk talsmann for FrP Arne Sortevik.
- Kvalitetsutvalgets 16 medlemmer var delt nesten på midten i dette spørsmålet der et mindretall på 7 av 16 gikk inn for en nedkortning, sier FrPs Arne Sortevik som beklager at utdanningsminiser Clemet har forsøkt å legge denne viktige saken død" før høringsrunden.
- En samlet utdanningstid på 12 år vil frigjøre ca. 3500 millioner hvert år til bedre kvalitet i skolen. Sammen med en rekke andre systemforbedringer vil dette kunne gi norsk skole og norske elever den kvalitetshevingen som er nødvendig. Når flere unge også kommer tidligere i arbeid vil vi samlet sett få en betydelig samfunnsøkonomisk gevinst, sier stortingsrepresentant Arne Sortevik.
- Internasjonale sammenligninger gir heler ikke belegg for å hevde at 13 år gir ekstra gode resultater. Tvert imot viser internasjonale undersøkelser at norske elever har middelmådige læringsresultater. Det trengs derfor grunnleggende endringer i både rammeverk, finansiering og innhold for norsk skole. Derfor håper jeg at også at forslaget om 12 års skoleløp for grunnskole og videregående skole får tilslutning fra flere enn FrP og statsråd Norman.
