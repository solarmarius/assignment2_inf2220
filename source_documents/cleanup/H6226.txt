
04.10.2002
Arbeiderpartiet
Løftebrot frå Næringsministeren
Næringskomiteen sin leiar Olav Akselsen er skuffa over at Næringsministeren bryt alle løfter om å gje norske sjøfolk betre rammebetinglser.
Eit fleirtal i Stortinget gjekk for eit år sia inn for å gje skipsfart i Noreg betre rammebetingelser og ba samstundes Regjeringa komme tilbake til Stortinget med eit system som sikrar at norske sjøfolk er konkurransedyktige. Det har vore ei stor forventing om at ei slik ordning skulle komme på plass i samband med budsjettet for 2003. No kutter Regjeringa ut heile ordninga, for å spare 280 millioner på budsjettet.
Dette er et gedigent løftebrot og eit stor nederlag for Høgre, påpeikar Akselsen. Høgreleiar Jan Petersen skrev i eit brev til Norsk Sjømannsforbund i juni 2001 at "De danske og svenske nettolønnsordningene er forankret i EUs nye retningslinjer på området som skal legge til rette for en konkurransedyktig europeisk skipsfartHøyre mener norske sjøfolk må få tilsvarende rammebetingelser."
Eg hadde trudd at dette var ei av dei viktigaste sakene for ein Høgrestatsråd, og at næringsministeren her ville flagga partiet sitt standpunkt og følgt opp dei lovnadene Høgre har kome med, og som Stortingsfleirtalet klart har anmoda om, seier leiaren av Stortinget sin næringskomite. -Det at slike klare lovnader ikkje blir følgt opp er eit kroneksempel på kvifor politikken blir satt i vanry.
Akselsen ser alvorleg på at Regjeringa overser eit klart stortingsvedtak og kutter heile refusjonsordninga og den nye nettolønnsordninga. - Dette rammar norske arbeidsplassar til sjøs. Vi har allereie sett at enkelte norske reiarlag har etablert seg i Sverige fordi dei har nettolønnsordningar, seier Akselsen. Eg er redd dette berre er starten på kva vi vil sjå om vi skal fortsetje å ha klåre konkurranseulemper i forhold til våre nærmaste naboland, avsluttar Olav Akselsen.
