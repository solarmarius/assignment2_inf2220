
Dato: 1. desember 2003
Stortingsrepresentant Per Sandberg (FrP)
- Erna Solberg må ta ansvaret
Innvandringspolitisk talsmann i FrP, Per Sandberg mener Erna Solberg må ut å ta ansvaret for rekordbelegget i norske asylmottak. - Det er hun som har ansvaret for opphopningen, og det er skivebom å gi kommunene skylden, sier han.
Sandberg mener Solberg tar seg vel til rette når hun i det siste har gitt hovedskylden for opphopningen av asylsøkere i mottak på kommunene. - Når det er 2500 av 18.000 asylsøkere som venter på bosetting i Norsk kommune, er det fortsatt 15.500 igjen å gjøre rede for, fremholder han.
Sandberg mener dessuten det blir helt galt å skulle tvinge kommunene til å bosette flere asylsøkere. - Det ville være det dårligste utgangspunktet for en aktiv integreringsprosess.
Han er lei av at Erna Solberg stort sett synes når det skjer noe positivt i asylpolitikken, men glimrer med sitt fravær når det negative ansvaret skal plasseres. - Det er typisk at det er UDI sjefene som må ri stormene av når det er kritiske oppslag, mener han.
Sandberg minner og om at FrP så sent som i våres foreslo an egen hurtigarbeidende instans som skulle ta seg av restansene på asylfeltet. Dette mente FrP var til beste for staten og den enkelte asylsøker. Staten skulle spare penger, mens asylsøkerne skulle få avklart fremtiden sin her i landet. - Det er tverrpolitisk enighet om at lang behandlingstid ikke er positivt for noen, fastslår han.
