
Programmet er vedtatt på Landsmøtet i Trondheim 7. august 2004.
Kristent Samlingsparti
Landsmøtet 2004 har foreslått noen mindre tillegg og endringer og har bedt Programkomiteen om å utrede disse. Programkomiteen vil legge sitt forslag frem på neste Landsmøte.
Program
PARTIETS FUNDAMENT
Kristent Samlingsparti vil bidra til å styrke kristen tro og kultur i vårt folk. Kun Guds velsignelse kan gi Norge en positiv fremtid.
Gud har gitt menneskene et spesielt ansvar for familien. Kristent Samlingsparti vil arbeide for tiltak som kan beskytte kjernefamiliene.
Kristen nestekjærlighet er å ta vare på de svake i samfunnet, det være seg både eldre og syke, fattige og andre som har behov for vår omsorg.
Gud har gitt menneskene sitt skaperverk for at vi skal forvalte det på best mulig måte. Naturen skal brukes til gagn for menneskene, både for den nåværende generasjon og for de kommende.
Kristent Samlingsparti er et ikke-sosialistisk parti, som vil arbeide for å styrke respekten for det enkelte menneskes egenart og retten til å bestemme over sitt eget liv.
Kristent Samlingsparti vil verne om de rettigheter Grunnloven gi oss, blant disse eiendomsrett, næringsfrihet, ytringsfriheten og den personlige frihet.
Kristent Samlingsparti mener at det private initiativ er en rett som Gud har gitt og som både gir mennesket økt livslyst og motivasjon og dermed også høyere produktivitet.
Kristen Samlingsparti er imot ulik og diskriminerende behandling på grunn rase, religion, etnisk opphav eller kjønn.
NORGES FORHOLD til VERDEN
Norge bør ha en vedvarende suverenitet som en kristen rettsstat, uten overnasjonal styring. Det er folket selv som skal bestemme, dette kan skje i unntakstilfeller der det kan være aktuelt med folkeavstemninger, men ellers skal det skje innenfor Grunnlovens rammer. Derfor skal Norge holdes utenfor EU, EØS og Schengen-avtalen. Vi skal ha et selvstendig og fritt folk, i et fritt land, i tråd med vår Grunnlov.
I stedet går vi inn for en frihandelsavtale på lik linje med Sveits som har en minst like god avtale på dette området som Norge har med EØS. (I tillegg slipper Sveits å få hundrevis av lover og forordninger tredd ned over hodet på seg, som her hos oss.)
Vi gir vår støtte til Israel - Guds eiendomsfolk. Et utenrikspolitisk vedtak vi ønsker å gjøre umiddelbart er å godta flytting av Israels ambassade til Jerusalem.
Norge må også forplikte seg til å arbeide mot all form for forfølgelse, både kulturelt og religiøst. Hvert individ må sikres frihet, og rett til, å tro og mene det man ønsker og vil, uten overgrep og forfølgelse.
Gud ønsker at mennesker skal ha frihet og rett til valg. Dette kommer klart frem i Bibelen. Kristent Samlingsparti ønsker å gi "hjelp til selvhjelp" i U-hjelpsprogrammet.
Vi stiller oss i utgangspunktet åpen for mest mulig frihandel, men politikken skal gjennomføres med nødvendige unntak der det er helt påkrevd, og med godt skjønn.En skal særlig søke å gi rettigheter og åpne muligheter for u-landene i den tredje verden.
Mest av alt tror vi på skikkelig "undervisning" og kunnskapsbyggende programmer. Dvs. skole og utdanning. Dette blir hjelp til selvhjelp, som er grunnpilaren for utvikling og økonomisk forståelse, og skaper vekst i et hvert underutviklet land.
Kristent Samlingsparti ønsker en spesiell tilknytning til de vestlige demokratier og fastholdningen av medlemskapet i NATO er viktig.
For øvrig tror vi USA er en minst like sikker og bedre samarbeidspartner for Norge, enn hva EU eller Europa er.
En av grunnene til at vi tror USA kan være en sikrere og mer pålitelig samarbeidspartner for oss, er selve grunnholdningene USA's som nasjon har til både Bibelen og kristendommen. Europa preges av langt større forfall på både kultur og når det gjelder de kristne grunnverdier.
Kristent samlingsparti vil:
Ikke gå inn for EU- medlemskap
Avvikle den skattlagde tvungne U-hjelpen.
Gaver skal i hovedsak søkes å gis på frivillig basis. Ellers følge opp på den annen side med "skattlagde gaver" fra staten til land som er kommet i nød p.g.a. naturkatastrofer, eller har kommet i annen katastrofetilstand. Også å arbeide for å tilrettelegge for, at frivillig bistand og gaver gis via kanaler som kristne og humanitære organisasjoner.
Spesielt å utvide FN-mandatet til å gripe inn for å stoppe folkemord, og ovenfor land som bevisst legger opp til vedvarende brudd på menneskerettighetene.
FLYKTNINGPOLITIKKEN
Norge må føre en restriktiv flyktning -, innvandrer - og asylpolitikk, slik at det som den islamske kulturinnvandring kan representere, ikke blir en fare for Norges land og folk som egenart. Bare reelle flyktninger skal tas imot.
Restriktiv innvandringspolitikk er nødvendig, da vi ellers vil undergrave vårt eget fundament. Ordningen med såkalt familiegjenforening skal ikke skje automatisk, men vurderes og gjøres etter skjønn, og begrenses til ektefelle og mindreårige barn. Der beskyttelse innvilges gjennom asyl med oppholdstillatelse på humanitært grunnlag, skal utgangspunktet være at man returnerer til hjemlandet når forholdene er trygge.
Oppgivelse av "falsk identitet" er en kriminell handling og skal medføre en umiddelbar utvisning og hjemsendelse. Dette må også gjøres hvis man for øvrig begår grov kriminell handling, eller gjentatte kriminelle handlinger.
Kristent Samlingsparti vil:
Gå inn for at innvandring fra muslimske land skal bli strengere
At alle innvandrere skal lære seg norsk
At kriteriene generelt for de som påberoper seg å være flyktninger skal behandles restriktivt strengt og konsekvent
At innvandring fra land med samme kultur og religion også i utgangspunktet skal behandles restriktivt
At den enkelte kommune, på eventuelle flyktningmottak selv skal avgjøre om man vil ta i mot disse, og kunne bestemme antall
At asylsøkere som har fått avslag i et annet europeisk land, blir returnert til landet de kommer fra uten noen ny behandling av søknaden i Norge
MILJØ
Forurensingen av luft, jord og vann har økt i omfang og må tas alvorlig. Vi bør huske på at egentlig er all forurensing resurser på avveie. Alle utslipp bør forsøkes redusert og det som tilbakeføres til jord, sjø og vann må renses i størst mulig grad. Vi har alle et ansvar for å gjøre det vi kan for at vår vakre natur ikke skal ta mer skade. Forurensing fra industri i utlandet er også et problem for Norge som vi må ta alvorlig, og i samarbeid med andre nasjoner, forsøke å redusere. Ingen har rett til å skade andres liv eller eiendom gjennom å skade miljøet.
Da miljøvern er nødvendig for å sikre oss alle samme muligheten må dette være statens oppgave. Resursene må forvaltes på en forsvarlig måte, slik at skaperverket kan bli bevart til kommende generasjoner. All planlegging og regulering må derfor ta hensyn til økologien i forbindelse miljøet. Tiltak og begrensninger må gjelde alle på samme måte. Prinsippet må være "likhet for loven".
Kristent Samlingsparti vil:
At forurensingsloven ikke skal svekkes som miljøpolitisk virkemiddel.
At den som forurenser skal være ansvarlig for å rydde opp etter seg og betale det dette koster. At det innføres miljøavgifter på produkter der dette er nødvendig. Og pengene brukes til det de er ment for.
Eksportere mer av gassen til Europa. Dette vil gi mindre forurensing også for oss, da alternativet er skadelige gasser fra kullkraftverk.
At miljøvern og kulturminnevern må skje i samarbeid med grunneieren og være til minst mulig hinder for disse.
HELSE OG SOSIAL
Politikken må her bygges på udiskutable og selvfølgelige rettigheter for pasienter/klienter. Denne sektoren er et felles ansvar for alle i samfunnet. Det verken kan eller bør overlates helt til et profesjonelt, upersonlig apparat. Oppgaver for trengende vil alltid være en oppgave for medmennesker med et personlig engasjement.
De lange sykehuskøene er blitt et stort problem i vårt helsevesen. Noen steder er det overbelastning, mens andre steder er ledig plass.
Arbeidsmiljøloven må mykes opp, slik at det blir større fleksibilitet til å utføre påtrengende oppgaver. I tillegg til de offentlige sykehus ønskes private. Dette vil være et verdifullt supplement, og bør få offentlig støtte.
De eldres status i samfunnet bør oppgraderes, da de ofte sitter inne med verdifulle menneskelige og kunnskapsmessige ressurser. De eldre må i størst mulig grad, og under forutsetning av at de selv ønsker det, bli satt i stand til å bo hjemme.
Kristent Samlingsparti vil arbeide for at funksjonshemmede og andre svake stilte grupper skal få det lettere å leve i vårt samfunn.
Ungdommen skal føre vårt samfunn videre. Vi må forebygge helseskader, vold og kriminalitet, f eks på grunn av alkohol, narkotika og tobakk.
Kristent Samlingsparti vil
Organisere helsevesenet og eldreomsorgen etter et kundeprinsipp, hvor god service ovenfor pasienten kommer mer i fokus.
Ta bort loven om selvbestemt abort.
Støtte kampen mot aktiv dødshjelp og si ja til "god livshjelp".
Styrke psykiatrien på alle plan.
At minstepensjonen ikke skal være lavere enn i dag.
At pensjonen skal følge lønnsutviklingen i samfunnet.
At pensjonen for gifte ektefeller må være like stor som for eventuelle samboende par.
At personer som er hjemme og gjør en innsats i privat omsorg må gis økonomisk kompensasjon og pensjonsrettigheter.
At pensjonsalder innføres med større fleksibilitet.
At det offentlige bør dekke tannlegebehandling på samme måte som med andre legetjenester.
Styrke informasjon og holdningsskapende tiltak mot alkohol, tobakk og narkotiske stoffer.
SAMFERDSEL, TRANSPORT og KOMMUNIKASJON
Det må opprettholdes et bredest mulig kommunikasjonsnett med tog, buss, trikk, fly, T-bane, båt og ferger, slik at dette blir til best mulig nytte for alle som bor i vårt vidstrakte land. Transport av varer og tjenester er en stor utgift for bedriftene, og privatbilismen og all transport med bil for øvrig, skal ikke være noen "melkeku" for staten. Fraktomkostninger og avgifter må reduseres kraftig. Dette vil tjene den enkelte og samfunnet i sin helhet.
Transportbedriftene må gis rimelige vilkår så de kan konkurrere med utenlandske transportselskaper. Vi vil arbeide i mot at de store utenlandske transportørene skal "feie unna" det norske næringslivet på området.
Vi ønsker at all organisering av samferdsel skal settes "under lupen",slik at både effektivitet og funksjon får en maksimal utnyttelse.
Konkurransefortrinnet skal gjelde. Og det skal være plass til både privat- og offentlige aktører, uten at dette skal slå ut i ubalansen.
Både skips- og jernbanetrafikken burde med fordel kunne utnyttes bedre i transportapparatet enn det vi ser i dag. Dette for å unngå at veinettet blir påført alt for store belastninger med tungtransporter, noe som igjen resulterer til et stadig økende ulykkestall langs veiene våre.
Kristent Samlingsparti vil:
Ha en kraftig oppgradering og utbygging av riks- og stamveinettet i Norge.
At riksveiene sikres med krabbefelt og skikkelige forbikjøringsmuligheter.
Oppjustere fartsgrensen på enkelte veistrekninger
At registreringsavgiften reduseres til bare å dekke de faktiske utgiftene tjenesten reelt koster
Ha en generell tilrettelegging for bedring av bilparken, bedre renhold langs gater og bedre utbygging av parkeringsmuligheter
At det satses på skikkelig ras-sikring i områder der dette er påkrevd
Engangsavgiften på biler reduseres gradvis, slik at vi kan få en nyere, mer miljøvennlig og god bilpark
At årsavgiften på bil og campingvogn suksessivt bygges ned, med sikte på i fremtiden å kunne fjernes helt
SKOLE UTDANNING
Skolens rolle er å understøtte og videreføre barnas oppdragelse ved å formidle kunnskap og kultur. Sentrale mål må være ansvarsfølelse ovenfor seg selv og andre, individuell vekst og respekt for foresatte.
Undervisningen må foregå i hensiktsmessige lokaler og trygge skoleplasser. Kristent Samlingsparti vil gå inn for å beholde skolens kristne formålsparagraf, som slår fast at både grunnskole og videregående skole skal gi barna en "kristen og moralsk oppseding". Vi vil ta bort KRL-faget (kristendoms-, religions- og livssynskunnskap) som ble innført i 1997 og erstatte det med et rent kristendomsfag.
Undervisning i fremmede religioner bør først skje på ungdomskoletrinnet, og da som en del av samfunnsfagene.
Elevene må få anledning til å lære ut fra evnene hver enkelt besitter. De må også lære disiplin, orden og flid.
Alle skal ha rett til fritak fra skoleaktiviteter som strider mot deres samvittighet. Det økonomiske ansvaret for skolen bør flyttes fra kommunen til staten.
Privatskoler og hjemmeundervisning må få bedre vilkår. Foreldrene sammen med barna må kunne bestemme om de skal gå på offentlig-, privat skole, eller få hjemmeundervisning.
Bevilgningene til skoleverket må følge elevene som et tilskudd fra det offentlige med et fast beløp pr. elev. Staten bør også dekke kostnadene med utarbeidelse av hjemmeundervisningsopplegg, samt veiledning for slike foreldre.
Opplysning om skadevirkningene ved bruk av narkotika, alkohol og tobakk bør bli et obligatorisk fag i grunnskolen.
Undervisningen ved universitet og høyskoler bør styrkes kunnskapsmessig og evolusjonsteorien må ikke bli enerådende i universitetsmiljøer da dette ikke er bevist. Læren er også i strid med Guds egen beretning om hvordan skapelsen foregikk.
Kristent Samlingsparti vil:
Ikke gå inn for etablering av heldagsskole.
Gjøre skolestart for 6-åringer frivillig.
Aktivt stimulere til oppbygging av friskoler.
At disiplinen i skolen skal styrkes.
At elevene skal ha tilgang på gode og oppdaterte lærebøker.
Gi mulighet for klasseopprykk for flinke elever.
At elevene skal ha karaktersystem fra 5. skoleår.
Styrke det faglige kunnskapsnivået i yrkesfag ved den videregående skolen
FAMILIENS ØKONOMI
De høye skattene og avgiftene familiene har i dag, øver stort press på foreldrene slik at de begge føler de må ut i arbeidslivet utenfor hjemmet. Dette er med på å svekke oppdragerrollen, og gir familien liten mulighet for fleksibilitet. Kristent Samlingsparti vil senke skattene, så familien selv gis valgfrihet til å disponere over sin egen tid med barna.
Det at en av foreldrene er hjemme med barna, deler av dagen, eller hele, bør ikke få innvirkning på den fremtidige pensjonen.
Kristent Samlingsparti vil derfor gå inn for ektefelledelt beskatning, slik at det utligner skatten mellom en og de to inntektsfamiliene. Ved utbetaling av barnetrygd bør familienes samlede inntekt få innvirkning på summen av utbetalt trygd.
Lavtlønnede foreldre må gies en høyere barnetrygd, samt at kontantstøtten må økes for alle.
Kristent Samlingsparti vil:
Styrke familiens økonomi ved skattelette. Dette vil gi familien frihet til selv å disponere over sin egen tid.
Lavtlønnede automatisk innvilges.
Ektefelledelt beskatning.
BARNEVERN
I et harmonisk samfunn er det foreldrene som gir barna en trygg og omsorgsfull oppvekst. Trygghet i oppveksten er en forutsetning for at barna skal vokse ut av barndommen og bli selvstendige og ansvarsbeviste borgere. Samfunnet har imidlertid forandret seg betydelig, til flere uheldige former for familieforhold.
Det at ekteskap, og andre stabile familieforbindelser, blir oppløst, får store følger for barna. Vold og omsorgssvikt kan følge med. Disse familieforhold gjør at barn trenger en bedre rettbeskyttelse, og fører også til at foreldrene trenger mer hjelp i omsorgsrollen. Et mål er derfor at barnevernet forbedres, og at det blir tatt rettssikkerhetsmessige hensyn til barn og foreldre. Barnets beste må komme i sentrum, i enhver familieoppløsning, og at hjelp gis til foreldre som ikke greier omsorgsoppgaven.
Foreldre må alltid varsles først, før barnevernet kan behandle saken. Alle foreldre bør ha rettshjelp, og gis økonomisk støtte der kostnadene ikke kan dekkes av egen økonomi. I alle saker der omsorgsovertagelse er resultatet, må det allikevel utgangspunktet være at barn har det best hos foreldrene. Dette kan imidlertid ikke gjelde der vold og mishandling er påført barna.
Beviselig vold og omsorgssvikt må legges til grunn for å skille biologiske foreldre fra barna ved tvang. Der hvor det blir gjort vedtak om omsorgsoverdragelse, må først den nærmeste i familien kontaktes som et fremtidig alternativ til fosterhjem. Besteforeldre kan i denne forbindelse være en god løsning, dersom de mener de har kapasitet til å påta seg oppgaven. Dette må nedfelles i barnevernsloven, slik at besteforeldre gies lovmessig rett til samvær med barnebarna.
Det har blitt et mer hensynsløst samfunn, der seksuell utnyttelse av barn har fått et større omfang. Denne seksuelle utnyttelsen av barn må få en langt strengere stafferamme.
Vi vet også at uskyldige personer er idømt uberettiget straff. Dette har store konsekvenser for vedkommende, ved at det er vanskelig å bli kvitt beskyldningene. I slike tilfeller må vedkommende være berettiget til erstatning.
Kristent Samlingsparti vil:
Alle som gifter seg skal få innføring i konfliktløsning i ekteskapet.
Barnas nærmeste skal først kontaktes ved plassering i fosterhjem.
Ved tvangssaker skal foreldre og barn ha full adgang og støtte i rettsapparatet.
Kommunen må ha full dekning til utgifter i barnevernssaker.
Alle saker av vold og omsorgssvikt avgjøres av rettapparatet.
Alle barn skal ha rett til å vite hvem som er de biologiske foreldrene.
Farskapsforholdet skal avgjøres ved DNA-test i tvilstilfeller.
STRAFF, REHABILITERING OG FENGSELSVESEN
Kristent Samlingsparti aksepterer ikke at fengselsstraff skal være assosiert med snillisme, men den må ha en form av frihetsberøvelse, slik at den blir oppfattet som straff. At innsatte skal ha krav ovenfor fengselsbetjenter eller fengselssystemet godtaes ikke. Tvert imot, innsatte skal lære seg å underordne seg under andre, noe de ofte har bevist at de ikke gjør.
Men bare fengselsstraff i seg selv ville være meningsløst, uten en god rehabilitering til samfunnsnyttig livsstil. Det burde også være mulig å bruke samfunnsnyttig arbeid som alternativ til fengselsstraff. Unntatt må være volds- og sædlighetsbrukere.
Kristent Samlingsparti går inn for opprettelse av private/statlige bedrifter, der fengslede kan arbeide under oppsyn av fengselsbetjenter, og hvor de kan sone slik at de kan bli hjulpet til å fungere i samfunnet. Dette, til sammen, ville spart samfunnet for store økonomiske summer. Det vil også forhindre soningskø, og at det oppstår gjengangere.
Kristent Samlingsparti vil:
Et fengselsår skal være likt et kalenderår.
Prøveløslatelse etter 2/3 soning har liten preventiv virkning, og fører til ekstraarbeid og fare for rømming. Ordningen bør derfor opphøre.
Det må gjøres betydelige forbedringer i rehabilitering av forbrytere, blant annet rusomsorg, psykiatrisk behandling og utdannelse, for å unngå gjengangere. I enkelte tilfeller, tvangsbehandling av narkomane.
Det må bygges tilstrekkelig med fengselsplasser, slik at straffedømte kan sone omgående.
Der hvor gjerningsmannens identitet er kjent, skal ikke saken henlegges.
Betydelig strengere straff for volds - og sedelighetsforbrytere.
Bruk av narkotikahund for å bedre kontrollen med narkotikamisbruk i fengslene.
Forbrytere som har skadet enkeltmennesker, må ikke straffes mildere enn økonomiske vinningsforbrytere.
Ikke benytte fengsel som oppbevaring for psykiatriske pasienter. Institusjonene må derfor utbygges.
Førstegangsforbrytere skal ikke sone sammen med gjengangere.
Sikringstiltakene i fengslene må forbedres.
TRYGGHET FOR FAMILIE OG EIENDOM
KS ser som formål at enhver idømmelse av fengselsstraff må ha som mål at den skal virke preventiv, og være avskrekkende for å motvirke videre kriminelle handlinger for lovbryteren. Det vil si at den også må være allmennpreventiv, slik at lovbryterens straff får konsekvenser for allmennhetens syn på lovbrudd. Kristent Samlingsparti vil at forbrytere av grov vold og seksuell utnyttelse av barn, skal ha strengere straffeutmåling. Spesielt utnyttelse av barn, da dette er å frarøve barnet hele dets trygghet og håp for fremtiden.
Vi vet og at seksuelt utnyttede barn, har store vanskeligheter med sosial tilpasning, selvrespekt og tilpasning til arbeidslivets utfordringer. Vi vil arbeide for at det ikke skal være kvantumsrabatt på tyveri, slik at gjentagende tyverier eller lovbrudd skal ha samme straffeutmåling som første eller andre lovbrudd.
Førstegangslovbrudd, må ha et rimelig forhold av straff, gjentatte lovbrudd strengere straff. Situasjonen i dag er at personen som er grepet i første eller annen gangs tyveri/forbrytelse av mildere karakter, uten frykt for flere pågripelser, kan fortsette uten at det får konsekvenser for straffeutmålingen. Førstegangsforbrytere må få størst mulig sjanse til rehabilitering, - målet må være å unngå gjentatte kriminelle handlinger.
Skole og frivillige organisasjoner må komme inn på et tidlig tidspunkt i oppveksten til barn og unge, for å formidle gode holdninger mot kriminalitet. Ny teknologi kan bli et hjelpemiddel for politiet, ved at innsatte som er på perm blir utstyrte med en EL-brikke for identifikasjon med navigasjonssystem. Det bør også gjelde pedofile og andre grupper som er en fare for samfunnet.
Kristent Samlingsparti vil:
Familiepolitikken skal styrkes gjennom støtte til foreldrene, slik at oppdragelsen av barn og unge forbedres.
Politiet og domstolene skal få økte ressurser til opprustning og effektivisering, slik at forbrytelser forebygges, oppklares og pådømmes, og forbrytere rehabiliteres til tilsamfunnsnyttige borgere.
Strengere straffer for grov vold og seksuell utnyttelse av barn.
Strengere straffer for tyveri, for å styrke respekten for privat eiendom.
Beskyttelse av ofrene for kriminalitet må økes, gjennom utvidet bistand og erstatning av skadeverk.
Ombud mot kriminalitet må opprettes, for å ivareta hensyn til ofrene.
Terrorister og krigsforbrytere skal ikke ha adgang til innreise/oppholdstillatelse i Norge.
Kristent Samlingsparti går mot all form for omskjæring ved tvang for begge kjønn.
DOMSTOLENE
Kristent Samlingsparti vil:
At domstolene blir istandsatt til å behandle lovbrudd raskt.
At arbeidet i domstolene utføres på en måte som ivaretar den enkelte innbyggers sikkerhet.
Opprettholde en uavhengig klagerett for behandling av saker som ønskes gjenopptatt.
At ordningen med konfliktråd også gjøres gjeldende for lovbrytere under den kriminelle lavalder, samt at man også vurderer andre reaksjoner.
At vern om den enkeltes personlige frihet og sikkerhet, som er nedfeldt i Grunnloven, må håndheves strengt av domstolene.
At juryordningen i vårt rettssystem opprettholdes.
Sikre nødvendige bevilgninger til domstolene for å unngå lang ventetid vedrørende behandling av saker.
At regjeringen nominerer kandidater til Høyesterett, og at Stortinget godkjenner disse med 2/3 flertall i plenum.
Arbeide for mulighet til en raskere saksgang (hurtigdomstol) i de sakene dette av praktiske årsaker er å foretrekke.
Gå imot enhver form for kvotering av lekdommere og jurymedlemmer.
POLITI OG PÅTALEMYNDIGHETER
Kristent Samlingsparti ser at politi og lensmannsetaten må effektiviseres. Denne muligheten kan oppnås gjennom et nærmere samarbeid mellom politidistrikter og lensmannskontorer, som ligger nært i avstand til hverandre. Ved en sammenslåing av disse etatene, og med opprettelse av fellesordninger, blir det mulig å frigjøre tjenestemenn til operativ tjeneste.
Påtalemyndighetene må avhjelpes med den store saksmengden de i dag ofte har. Dette kan gjøres ved at privatpraktiserende advokater fører offentlige straffesaker for påtalemyndighetene. Samarbeide vil føre til at straffesaker med kjente gjerningspersoner ikke blir henlagt.
Smugling av narkotika har blitt omfattende, og har ført til at mange unge er blitt avhengige av narkotiske stoffer. Menneskesmugling er og blir en stor belastning på samfunnet. Kristent Samlingsparti vil arbeide for bekjempelse av narkotika og menneskesmugling, ved et mer effektivt samarbeid mellom politi, tollvesen og kystvakten, og et tettere samarbeid med myndigheter internasjonalt.
Kristent Samlingsparti vil:
Effektivisere politi og lensmannsetaten, med mer ekspertise og tilføre nødvendig teknologi og materielle ressurser.
Øke bemanningen i etatene for å styrke ordenstjenesten.
Uavhengig av regjering og Storting skal politi og påtalemyndighetene avgjøre straffen i enkeltsaker.
I enkeltsaker må politi og påtalemyndigheter være avskilt.
Stortinget godkjenner utnevnelser av riksadvokat og førsteadvokat.
Politidistriktene langs kysten må ha en stabil og kvalitativ sjøtjeneste.
Alle vitner i saker som omhandler narkotikaforbrytelser og organisert kriminalitet må få tilstrekkelig beskyttelse.
Utvide samarbeidet mellom de europeiske politietatene.
Politiet må få bevilget utvidet bruk av våpen.
Helikoptertjeneste tilføres politiet.
FORSVARET
Det er sagt at et land som ikke tar kostnadene og belastningen med å bygge opp et eget sterkt forsvar ikke kan regne med å beholde sin selvstendighet over tid. I de perioder hvor Norge har satset på nøytralitet og alliansefrihet er vi blitt hærtatt. Kristent Samlingsparti går derfor inn for å bygge opp et sterkt og moderne forsvar, med en solid tilknytning til NATO.
Verden er blitt en arneplass for terrorister, med basis i ulike ekstremistiske ideologier og religioner. Norge, med sine oljeplattformer og omstridt havområder, vil her være meget sårbar. Kristent Samlingsparti mener det er viktig å tilrettelegge og dyktiggjøre vårt forsvar til å møte slik terrorisme. Vi mener at vi her må knyte oss opp mot sterke land som har de samme samfunnsordninger og styresett som vårt eget, spesielt Storbritannia og USA. Dette betyr at vi må være åpen for å la vårt militære personell delta i både militære og fredsbevarende operasjoner, som for eksempel Afghanistan og Irak. Kristent Samlingsparti går også inn for en sterk Kystvakt.
Verneplikten må effektiviseres og gjøres mer realistisk. Det må utdannes et sterkt reservekorps som kan kalles inn når dette kreves. Reservekorpset må, på samme måte som yrkesbefal og yrkessoldater, få en fullgod utdannelse og trening. Treningen må skje gjennom så realistiske øvelser som mulig, samt ved å delta i militære og fredsbevarende operasjoner i andre land.
Militærbudsjettet må øket for å tilfredsstille overnevnte punkter og målsetninger.
ISRAEL
Kristent Samlingsparti gir sin støtte til Israel - Guds eiendomsfolk. Jødene har folkerettslig sett alle rettigheter til Israel. Dette er både bekreftet gjennom vedtak i FN og gjennom jødenes lange historie i Israel.
Et utenrikspolitisk vedtak vi ønsker å gjøre umiddelbart, er å godta flytting av Israels ambassade til Jerusalem.
Landet Israel er jødefolkets vugge og eiendomsland. Her lot Herren folket få sin identitet. Her ble Guds egen Sønn født, som en jøde blant jøder, for å frelse verden. Herfra skjenket Herren oss den evige Bøkenes Bok. I denne boken står det at "den som velsigner Israel skal velsignes". Kristent Samlingsparti ønsker å være et redskap for å bringe Herrens velsignelse over Norges folk og land.
Israel har så langt vært det eneste demokrati i Midt-Østen. Det er derfor viktig at å gi Israel all nødvendig beskyttelse.
EU
EU har vist seg å være et nyttig redskap i frihetens og fredens tjeneste i et Europa som i århundrer har vært hjemsøkt av krigens redsler. EU kan også gi Norge økonomiske fordeler på flere områder. Kristent Samlingsparti er likevel skeptisk: Antisemittismen (jødehatet) har reist hodet på nytt i Europa. En ny politisk akse har imidlertid stått frem: Aksen Jerusalem - Washington. Å slutte seg til antisemittismen fører til forbannelse over vårt kjære Norge. Kristent Samlingsparti vil derfor frarå EU-medlemskap og heller vurdere nærmere samarbeid med Jerusalem/Washington-aksen
