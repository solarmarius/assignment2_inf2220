
søndag 7. desember 1997 15:51:25
VENSTRES LANDSSTYRE:
-Ber regjeringen utrede garantert minsteinntekt
Venstres landsstyre ser med uro på de økende forskjeller i økonomiske levekår. For enkelte grupper kan kampen for livsopphold oppleves som direkte nedverdigende, for andre grupper kan kreativitet og utvikling hindres.
Det er ingen god utvikling at stadig flere gjøres til klienter, og at forskjellige støtteordninger spriker og preges av et stadig mer komplisert regelverk. Venstres landsstyre tror at en samordning kan være positiv på mange måter.
Sentrumspartiene har i Voksenåsen-erklæringen tatt til orde for en stortingsmelding for å belyse de økende forskjeller i samfunnet. Venstres landsstyre vil be om at regjeringen i denne forbindelse også utreder spørsmålet om borgerlønn (garantert minsteinntekt).
Oslo, 7.12.97 kl. 16:00
