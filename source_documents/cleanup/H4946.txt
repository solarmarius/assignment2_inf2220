
17.08.2001
RV
Staten må finansiere kvikksølv-renseanlegg i Mo i Rana!
Staten - ved SFT - har pålagt Norges største gjenvinningsbedrift, Fundia Armeringsstål AS i Mo i Rana å rense kvikksølv, kadmium og bly fra avgassen i den skarapbaserte stål-produksjonen. Disse helsefarlige miljøgiftene oppstår ikke p.g.a. produksjonsprosessen i Stålverket, men er innblandet i jernskrapet bedriften kjøper i Norge og utlandet.  Ingen andre stålverk er pålagt slik rensing.
En del av det innenlandske skrapet er bilskrap, og omsettes av SFT, som tjener 20 - 30 millioner kr i året på denne lugubre businessen ! Halvparten av skrapet eksporteres bl.a. til England, som ikke har noen rensekrav.  Staten og SFT har heller ikke fulgt opp den øvrige skrapbransjen i Norge med pålegg, oppfølging og sanksjoner - på samme vis som overfor Fundia Armeringsstål.  Det er kanskje ikke bedre å vente fra en instans som opp-trer som tilsyn, kontrollorgan og økonomisk aktør - samtidig !! Hvis bilskrap og anna innenlandsk skrap er i en slik miljømessig forfatning at det ikke kan smeltes i Mo i Rana, bør den logiske konsekvensen være å innføre eksportforbud for norsk skrap.
Fagforeninga, Rana Kommune og miljøbevegelsen er enig om at den beste og eneste løs-ninga for bedriften er å bygge et renseanlegg, noe som kan gi bedriften et fortrinn..  Bl.a. kan utviklinga av ny renseteknologi for skrapbasert stålproduksjon, bli en salgsvare i fram-tida.  Det er heller ingenting i EØS-avtalen som hindrer statlig finansiering av forskning og utvikling av ny teknologi og miljøinvesteringer.  Fundia Armeringsstål har svært små for-tjenestemarginer, men har en viktig samfunnsmessig funksjon. Det er snakk om investerin-ger i størrelsesorden 50 - 100 mill kr
RVminner om at miljøvernminister Siri Bjerke nylig bevilga 270 millioner kroner til renseanlegg  for et smelteverk på Kola, eid av et konsern med nærmere 30 milliarder  i overskudd. Torsdag 16.august hadde  representanter for Rana Kommune, bedriftsledelsen og de ansatte et møte med  miljøvernminister Siri Bjerke.  På kravet om statlig finansiering av renseanlegg kunne ikke miljøvernministeren komme med ett eneste konkret løfte til Rana-delegasjonen.  Dette er helt uakseptabelt.
Når regjeringssjef Jens Stoltenberg kommer til Mo lørdag 18.august, er det bare ett eneste svar, som hele Rana-samfunnet kan godta:
STATEN TAR ANSVARET FOR AT RENSEANLEGGET BLIR FINANSIERT !
