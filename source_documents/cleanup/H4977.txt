
14.08.2001
Sponheim utfordrer Stoltenberg: - Ta en dags skattepause for miljøets skyld
Venstres leder Lars Sponheim oppfordrer statsminister Jens Stoltenberg til å ta en dags pause i valgkampen fra skatte- og avgiftsdebatten mot Jan Petersen for miljøets skyld. Stoltenberg må snarest reise til Storbritannia for å forsikre seg om at det ikke blir økte utslipp fra Sellafield-anlegget i Nord-England.
I dag har det kommet fram at ledelsen for Sellafield-anlegget planlegger firedoble utslippene. Dersom den britiske regjeringen godkjenner dette, vil en slik utslippsøkning få langt mer dramatiske konsekvenser for den norske befolkningen, enn noen av Høyres skatte- og avgiftsforslag,
I følge Statsministerens kontor, gjengitt i Bergens Tidende i dag, skulle Stoltenberg reist til Storbritannia i løpet av august for å gi til kjenne Norges bekymring, men valgte heller å skrive brev.
I stedet for brevskriving bør Stoltenberg snarest ta en pause fra den smålige skatte- og avgiftsdebatten her hjemme, og be om et snarlig møte med Tony Blair for å forsikre seg om at den britiske regjeringen ikke vil tillate økning av utslippene fra Sellafield. Stoltenberg må huske at han ikke er statsminister bare for det norske Arbeiderparti, men for helelandet, sier Sponheim.
Venstre satte for noen uker siden i gang en landsomfattende underskriftsaksjon mot utslippene fra Sellafield-anlegget. Aksjonen har allerede samlet inn over 10.000 underskrifter.
