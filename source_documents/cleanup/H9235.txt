
Stortinget, 19. mai 2005
Arbeiderpartiets leder Jens Stoltenberg
- Ny folketrygd sikrer trygge og rettferdige pensjoner
Arbeiderpartiet, Senterpartiet og regjeringspartiene kom i dag fram til en historisk enighet om et nytt pensjonssystem. - Det nye pensjonssystemet er mer rettferdig enn dagens system, og det har en langt bedre kvinneprofil og lavlønnsprofil. Med den nye folketrygden har vi sikret trygghet for pensjonene i framtida, sier Arbeiderpartiets leder Jens Stoltenberg.
Arbeiderpartiet har fått fullt gjennomslag for sine fire krav i forhandlingene:
1. Folketrygden skal ha en god sosial profil og en god kvinneprofil.
2. Alle skal få tjenestepensjon fra 1. januar 2006.
3. Ansatte i offentlig sektor sikres tjenestepensjoner tilsvarende to tredjedeler av sluttlønn.
4. Avtalefestet pensjon sikres.
- Med den nye folketrygden får store arbeidstakergrupper høyere pensjon enn de ville fått med dagens system. De som har hatt lave inntekter, skal få mer igjen for sin pensjonsopptjening enn i dagens system, slik at det blir færre minstepensjonister. De som har hatt lite eller ingen inntekt, skal fortsatt sikres en pensjon på nivå med dagens minstepensjon. Omsorgsarbeid skal gi pensjonsopptjening, samtidig som arbeidsinnsats skal premieres. Dessuten får vernepliktige pensjonsopptjening, og studenters pensjonsopptjening skal utredes. Dette betyr at de aller fleste kommer bedre ut enn med dagens system, sier Stoltenberg.
Tabellen under viser inntekt med dagens folketrygd og den nye pensjonen i det opplegget det er enighet om at det nye pensjonssystemet skal bygge på:
Inntekt i G Inntekt Dagens folketrygd
(enslige) Dagens folketrygd (gifte) Ny pensjon
(intervaller mellom tre ulike modeller som skal utredes)
3,0 176 000 108 000 99 000 125 000 - 134 000
4,5 265 000 145 000 136 000 157 000 - 163 000
6,0 353 000 182 000 173 000 187 000 - 196 000
8,0 470 000 199 000 190 000 222 000 - 239 000
12,0 705 000 232 000 223 000 222 000 - 239 000
Som et ledd i å sikre bærekraft i pensjonssystemet innføres en ordning med levealderjustering, og løpende pensjoner i folketrygden reguleres med et gjennomsnitt av lønns- og prisveksten.
Vedlegg:
Avtalen om pensjonsreform:
