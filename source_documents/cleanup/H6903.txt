
18.03.03, Oslo
KrFU
Uakseptabelt av USA
Det er uakseptabelt at USA går til angrep mot Irak uten et FN mandat, uttaler arbeidsutvalget i Kristelig Folkepartis Ungdom.
Den eneste mulige fredlige løsningen på Irak konflikten er FN-sporet. Det er skuffende at Sikkerhetsrådet ikke klarte å komme frem til enighet. KrFU mener at man i denne situasjonen burde lagt frem en konkret plan med tidsfrister for å avvæpne Irak. Selv om Sikkerhetsrådet ikke klarte å komme frem til en løsning, så legitimerer ikke dette at enkeltstater går til krig mot Irak uten FN mandat.
KrFU tar avstand fra USA sin handling i dette spørsmålet, avslutter arbeidsutvalget.
