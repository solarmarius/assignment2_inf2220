
Mandag 1. juni 1992
Foreldremekling også for ugifte:
"POSITIVT SIGNAL", SIER ELEONORE BJARTVEIT
-Det er et viktig og positivt signal som gis når Barne- og familiedepartementet foreslår at obligatorisk mekling ved skilsmisse blant foreldre med barn under 16 år, også skal gjelde for samlivsbrudd mellom samboere. Dette sier stortingsrepresentant Eleonore Bjartveit i forbindelse med at departementet vil ha dette med i den nye ekteskapsloven, som skal gjelde fra nyttår.
De tre KrF-representantene Solveig Sollie, Eleonore Bjartveit og Svein Alsaker leverte tidligere i vår et forslag som ivaretok nettopp dette, ut fra et ønske om å bidra til at barn fra oppløste hjem sikres rett til kontakt med den av foreldrene som ikke har den daglige omsorgen for dem. Forslagsstillerne var spesielt opptatt av dem som får samværsretten boikottet fra den tidligere ektefellen eller samboerens side. De ba i den forbindelse Stor-tinget be regjeringen fremme forslag til endring av barneloven som hjemler tvungen mekling ved samlivsbrudd for ugifte par som har barn sammen.
-Vi føler det er dette som nå har skjedd, og det er vi glade for, uavhengige om denne delen av vårt forslag har betydd noe for sakens utvikling i departementet, sier stor-tingsrepresentant Eleonore Bjartveit fornøyd.
