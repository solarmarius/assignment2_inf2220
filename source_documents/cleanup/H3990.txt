
11.5.2001
Magnhild Meltveit Kleppa,
Pressemelding fra
Magnhild Meltveit Kleppa om kommuneproposisjonen for 2002:
UAKSEPTABELT OPPLEGG
-Regjeringa sitt kommuneopplegg er klart uakseptabelt, seier Magnhild Meltveit Kleppa, medlem i kommunalkomiteen for Senterpartiet. -Regjeringa stiller auka forventningar til kommunane utan å fylgje opp med dei midlane som trengst. Det blir verken fleire barnehageplassar eller ein betre skule av det, seier Meltveit Kleppa.
Ho reagerer dessutan sterkt på at Regjeringa vrir midlane frå dei små til dei store kommunane. Alle kommunar har i dag knapt med midlar. Vekstkommunane slit med sine problem, men dei minste kommunane har og sine heilt spesielle utfordringar. Løysinga er auka midlar, ikkje omfordeling, seier ho.
Meltveit Kleppa meiner det er oppsiktsvekkjande at Regjeringa ikkje kjem med tiltak for å betre gjeldssituasjonen i kommunane. Regjeringa innrømmer at både eldresatsing og grunnskulereform er underfinansiert. Då er det behov for ein plan for å rette opp ubalansen mellom inntekter og utgifter og for sletting av gjeld.
