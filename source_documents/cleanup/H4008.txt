
15.1.01
Tor Nymo,
Pressemelding fra
POLITISENTRALISERING KAN SVEKKE KAMPEN MOT KRIMINALITET.
- Det har vært nødvendig å bedre organiseringen av politiet, men regjeringens forslag om å halvere antall politidistrikter fra 54 til 28 vil i sin ytterste konsekvens kunne føre til en svekkelse av kampen mot kriminaliteten, sier justispolitisk talsmann i Senterpartiet Tor Nymo i en kommentar til den framlagte stortingsmelding nr 22 Politireform 2000.
- Problemet med regjeringens forslag til halvering av politidistriktene er at man organiserer seg bort fra viktige kriminalitetsutfordringer knyttet til lokale forhold, sier Tor Nymo.
- Senterpartiet er enige i målsetningen om å få flere politimenn ut i aktiv tjeneste blant folk. Senterpartiet mener imidlertid at behovet for kunnskap og innsikt i lokale kriminalitetsforhold gjør at Senterpartiet vil komme til å foreslå flere politidistrikt enn det som er foreslått fra regjeringen, sier Nymo.
