
3.3.2003
Arbeiderpartiet
Felles løft for arbeidsplasser og industri
Arbeiderpartiets leder Jens Stoltenberg og LO-leder Gerd-Liv Valla presenterer et felles opplegg for å redde arbeidsplasser og norsk industri under et besøk på Osram AS i Drammen onsdag 5. mars.
Arbeiderpartiet og LO mener Norge nå må ta et felles løft for å møte problemene i norsk økonomi, unngå kraftig nedbygging av konkurranseutsatt virksomhet og stoppe den raskt stigende arbeidsledigheten. Derfor trenger vi "Det nye solidaritetsalternativet".
Program for bedriftsbesøket på Osram AS onsdag 5. mars:
Kl 13.00 Besøket starter kl 13.00 med omvisning i fabrikken ved klubbleder Inga Solberg og fabrikkdirektør Torbjørn Iversen. Mediene er velkommen til å delta i omvisningen.
Kl 13.40 Bevertning for pressen i fabrikkens kantine
Kl 14.00 Pressetreff i fabrikkens lysstudio, hvor Gerd-Liv Valla og Jens Stoltenberg vil presentere "Det nye solidaritetsalternativet". Pressetreffet avsluttes kl 15.00.
