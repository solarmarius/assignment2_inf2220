
08.05.02
Vegard Martinsen, (DLF)
Hvordan få billigere boliger
Dagsavisen påstår idag at det er de som nå eier boliger som er skyld i at det er dyrt å leie bolig: "50-åringer som investerer i utleieleiligheter setter kroken på døra for unge som vil inn på boligmarkedet. Dobbelt så mange under 30 har gitt opp huseier-drømmen."
Grunnen til at det idag er dyrt å leie bolig er at det er få boliger tilgjengelig. Og dette skyldes at det bygges for få boliger. Boligprisene vil synke når det blir flere boliger tilgjengelig, og i Oslo kan dette enklest skje ved at markagrensen oppheves.
DLF vil gå inn for opphevelse av markagrensen. Oslo-folk må akseptere at når stadig flere ønsker å bo i Oslo, så må de som allerede bor i Oslo finne seg i at de får noe lengre vei til turområdene.
Men mest fundamental her er eiendomsretten: eieren av en eiendom bør kunne ha full
rett til å disponere den. Det offentlige bør oppheve alle restriksjoner på den private eiendomsretten. Dette vil medføre en kraftig økning i boligbyggeingen, og deretter vil vi få et kraftig prisfall på boliger.
