
onsdag 20. mars 1996 19:52:33
- Lang vei å gå for lokalt folkestyre
Her følgjer Venstre sin reaksjon på folkestyre-vedtaka på Ks sitt landsting.
Litt tilhøyrande småsnask er vedlagt.
- Landstinget i Kommunenes Sentralforbund viser at det er en lang vei å gå før alle innser hva som faktisk må til for å få til det lokale folkestyret som alle partier holder festtaler om. Dette sier Venstres gruppelder Torstein Slunggård etter landstinget i Bergen.
- KS-tinget ble ikke en så sterk markering av kampen for det levende lokale folkestyret som Venstre hadde ønsket, så Venstres oppgave som spydspiss i denne kampen har bare blitt viktigere, sier Slungård.
Landstinget har stemt ned forslag om å arbeide for grunnlovsfesting av det lokale selvstyret, og vedtatt en resolusjon om lokalt folkestyre som ikke sier mer enn det man sa på tilsvarende ting for to år siden.
Venstre prøvde å få landstinget med på tiltak som bl.a. økt bruk av lokale folkeavstemninger, friere kommunalt skatteøre, direkte valg til grenda- og bydelsutvalg og utvidet åpning av alle politiske organ i kommunen. - Jeg vil særlig understreke at landstinget burde ha gått lenger i å gi kommunene muligheter til å påvirke sine egne inntekter. Et reellt lokalt selvstyre krever at man har anledning til å påvirke inntektssiden, ikke bare utgiftene, sier Slungård.
