
torsdag 5. mars 1998 15:09:53
Stortinget, 24/2-98
Viktig kamp mot
Sellafield-trussel
- Det er positivt at miljøvernministeren tar saken på stort alvor, og vil sørge for en fellesnordisk reaksjon.
Det sier Venstres parlamentariske leder, Gunnar Kvassheim, i forbindelse med at Statens Strålevern nå har påvist radioaktive utslipp fra det britiske atomanlegget Sellafield langs norskekysten.
- Det viser seg dessverre at Venstre har hatt rett i sine tidligere kampanjer på dette området. Britiske myndigheter har bagatellisert de farene som nå er dokumentert. Jeg håper på et sterkt folkelig engasjement for å støtte myndighetene i denne saken, slik at utslippene blir stoppet inntil virkningene er kartlagt, sier Gunnar Kvassheim.
