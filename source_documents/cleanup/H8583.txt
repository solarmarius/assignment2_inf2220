
09.09.2004
SOSIALISTISK VENSTREPARTI
Stortingsrepresentant for SV Heidi Sørensen
- Redd togforbindelsen til Stockholm
Stortingsrepresentant Heidi Sørensen fra SV har i dag bedt samferdselsminister Torhild Skogsholm om å gå i dialog med NSB for å berge togforbindelsen mellom den norske og svenske hovedstaden.
- En samferdselsminister fra Venstre kan ikke sitte stille å se på at den mest miljøvennlig reisemåten mellom Oslo og Stockholm blir lagt ned, sier Heidi Sørensen, samferdselspolitisk talskvinne for SV.
Heidi Sørensen har i dag sendt følgende spørsmål til statsråden:
"NSB og SJ melder at de vil legge ned togforbindelsen mellom Oslo og Stockholm. Hva har samferdselsministeren tenkt å gjøre for å hindre at denne 133 år gamle togforbindelsene mellom hovedstadene blir lagt ned?"
- Jernbanen er framtidas miljøvennlige framkomstmiddel. Det å legge ned denne togforbindelsen er å gå baklengs inn i framtida, sier Sørensen og imøteser et positivt initiativ fra samferdselsministeren.
