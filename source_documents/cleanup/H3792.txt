
2.12.98
Tron Erik Hovind,
SENTRUMSPARTIENE FIKK TILSLUTNING FOR STOR ØKNING TIL KYST­VAKTEN.
Tron Erik Hovind, Senterpartiets stortingsrepresentant fra Akershus, og leder av regjeringsfraksjonen i Forsvarskomiteen, er meget godt tilfreds med at Kystvakten har blitt en vinner i dette budsjettet, både i forhold til Regjeringens opprinnelige forslag, men også i forhold til budsjettet for i fjor. Ingen av de øvrige partiene på Stortinget ønsket å prioritere Kystvakten så høyt som sentrum gjorde heller ikke Kystpartiet og SV som gjerne har mye penger nettopp til Kystvakten. Sentrum fikk til slutt gjennomslag for en påplusning til Kystvakten på 50 millioner kroner.
-Både for meg og for de øvrige medlemmene av forsvarskomiteen fra sentrum, så har det vært helt avgjørende at Kystvakten skulle ha høy prioritet i fordelingen av de midlene som tilkom efterat budsjettforliket med Høyre og Fremskrittspartiet var et faktum. Vi betrakter dette som en seier for våre prioriteringer når vårt forslag for gjennomslag, til tross for at samtlige av de øvrige partienes forslag lå vesentlig under det vi foreslo. Med den foreliggende påplusningen burde Kystvaktens drift være sikret på en forsvarlig måte i 1999, sier Hovind i en kommentar fra Stortinget.
-Denne oppjusteringen av Kystvaktens budsjett var absolutt nødvendig, og i kommende budsjettproposisjoner må en sikre nødvendige midler på områder som er av så vital betydning for forvaltningen av ressursene langs kysten, avslutter Hovind fra Stortinget.
Under omfordelingen av midlene som tilkom i forliket mellom sentrum og de to høyrepartiene var de respektive partiers primærstandpunkter i som følger:
Høyre og Frp 0
Ap 31 millioner kroner
Kystpartiet 25 millioner kroner
SV 41 millioner kroner
Sentrumspartiene 50 millioner kroner
