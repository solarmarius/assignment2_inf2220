
Dato: 8.mars 2000
FREMSKRITTSPARTIETS
STORTINGSGRUPPE
Fra stortingsrepresentant Siv Jensen (FrP)
FrP krever handling i revidert nasjonalbudsjett:
KUTT ALKOHOL- OG TOBAKKSAVGIFTENE!!
- Nå trenger vel ikke engang Gudmund Restad flere facts?, undrer FrPs
finanspolitiske talsmann Siv Jensen etter dagens nyhet om at svenskene ganske snart må ned på EU-nivå når det gjelder alkohol- og tobakksavgifter.
- Når Sverige får tysk prisnivå på tobakk og alkohol, betyr dette at prisen på øl blir en fjerdedel av norsk pris, en nedgang på 75%! Vin, brennevin og tobakk vil koste langt under halvparten av norsk pris. Hele svenskegrensen blir i enda større grad enn nå en gigantisk handledisk., hevder Jensen, som fortsetter; Gudmund Restad behøver ikke lenger å sitte å lure på om det er noen sammenheng mellom avgiftsnivå og grensehandel. Utredningenes tid er forbi, nå er det tid for handling, mener Jensen, som krever at regjeringen viser handlekraft i forbindelse med fremleggelsen av revidert nasjonalbudsjett.
- Fremskrittspartiet foreslo i sitt alternative statsbudsjett en reduksjon av alkohol- og tobakksavgiftene ned til dagens svenske nivå. Dette vil ikke lenger være nok. Skal vi demme opp for grensehandelslekkasjen må avgiftene ytterligere ned, avslutter hun.
