
14.11.2001
Ukens feministbrev 8. november 2001
-Dei største mulighetane for å trygga framtidig busetjing i distrikta ligg i eit partnerskap mellom det offentlege, lokalsamfunnet og kvinner, der det blir brukt eit breispora grep for å skapa meir attraktive distriktsamfunn der det er armslag for å realisera ulike livsprosjekt, skriv forskarane Sigrid Skålnes og Sissel Fredriksen. Dei har jobba med framtidsstudiet "Distriktskvinnescenarier 2010". Her fann dei mellom anna at distriktskvinnene ikkje utgjer ei homogen gruppe, men kan delast inn i tre grupper; dei konservative, dei moderne og dei alternative.
Forskerne Sigrid Skålnes og Sissel Fredriksen har arbeidet med prosjektet Distriktskvinnescenarier 2010. I ukens feministbrev skriver de om noe av det de har funnet ut om morgendagens distriktskvinner.
Distriktskvinnescenarier 2010
Høgskulen i Finnmark og NIBR (Faggruppa for distriktskvinneforskning) har nettopp avslutta ein framtidsstudie, som viser at unge distriktskvinner ikkje utgjer ei homogen gruppe, men kan inndelast i tre hovudgrupper etter korleis dei planlegg livet sitt; dei konservative, dei moderne og dei alternative. For dei konservative kvinnene står familieprosjektet sentralt, yrkesdeltaking blir tilpassa familielivet. For dei moderne kvinnene er yrkesprosjektet sentralt, men ho vil også ha eit familieliv, sjølv om det ofte blir utsett i tid. Dei alternative kvinnene er dei som prøver å gå eigne vegar og realisera eit godt liv utan å sy det anten rundt familie eller rundt yrkeskarriere. I stor grad planlegg dagens unge distriktskvinner eit liv utanfor eigen oppvekstkommune. Når unge kvinner frå ulike distriktsområde i landet seier kor dei trur dei bur om ti år, så er det er distriktsbyane og storbyane som oftast blir nemnde. Fem av ti unge dei unge kvinnene seier at dei kjem til å bu i !
anten ein distriktsbykommune eller ein storbykommune i 2010. To av ti av kvinnene seier dei kjem til å bu i ein bygdebykommune, og ei av ti seier dei kjem til å bu i ein landsbygdkommune. Det er særleg Moderna-kvinnene som seier at dei i 2010 bur i eit byområde, og Konserva-kvinnene er i fleirtal i landsbygdkommunane. Ein kortfatta karakteristikk av dei tre kvinnetypane og det som karakteriserer deira livsprosjekt ser vi nedanfor:
MODERNA
KVA
 skal eg gjera i/med livet mitt? (utdanning, jobb, fritid)
Utdanning sjølvsagt. Tar høgskule- eller universitetsutdanning, blir økonom, arkitekt, revisor. Vel utdanningsretning ut frå kva ho ønskjer og kva som gjev best mulighetar.
KVEN
 skal eg gjera det sammen med?
Sambuar/ektefelle, barn seinare. Aktiv fritid (om ho har tid til det) Politisk engasjement - barn/nærmiljø
KOR
 skal eg gjera det? (dvs. kor skal eg bu?)
Krav: Mulighetar for spennande og utviklande jobb på staden. To av tre vel distriktsbyen eller storbyen
KONSERVA
KVA
 skal eg gjera i/med livet mitt? (utdanning, jobb, fritid)
Utdanning sjølvsagt. Tar gjerne treårig høgskuleutdanning, blir for eksempel lærar, sjukepleiar, sosionom. Vel utdanning ut frå kva ho ønskjer og om yrket kan tilpassast ein familiesituasjon. At utdanninga er på heimstaden kan også vera viktig.
KVEN
 skal eg gjera det sammen med?
Sambuar/ektefelle og to barn. Brukar storparten av fritida saman med barn, men og litt tid til venner, trening og turar. Politisk engasjement - seinare! ikkje tid no!
KOR
 skal eg gjera det? (dvs. kor skal eg bu?)
Krav: Gode oppvekstmulighetar for barn, nærhet til familien, mulighet for jobb som kan kombinerast med eit familieliv. Gode mulighetar for jobb til ektefelle. Halvparten vel distriktsbyen eller storbyen, ei av tre vel bygdebyen eller landsbygda
ALTERNA
KVA
 skal eg gjera i/med livet mitt? (utdanning, jobb, fritid)
Kort eller lang utdanning - berre utdanninga gjev mulighet for ein jobb som medverkar til å realisera eit interessant og godt liv. Jobben kan vera både som sosionom, lærarar, konservator, sosiolog eller fotsoneterapeut.
KVEN
 skal eg gjera det sammen med?
Kanskje, kanskje ikkje. Romsleg miljø med gode venner viktig Politisk engsjement - miljøsaker, nærmiljø
KOR
 skal eg gjera det? (dvs. kor skal eg bu?)
Ein stad som gjev armslag for hennar valg. Veit ikkje heilt kor - kan bli både bygd og by.
Ein demografisk analyse av dagens unge kvinner viser at Moderna- og Konserva-kvinnene utgjer dei to store gruppene av distriktskvinner, Alterna-kvinnene i mindretal. Moderna-kvinnene er ei gruppe i framgang, men vi i livsplananalysen blant dei yngste kvinnene kan vi spora ei mogeleg revitalisering av familieorientert tankegang. Ein analyse av distriktskommunane sine planar viser at storparten av dei planlegg ei framtid som i første rekkje er tilpassa dei konservative kvinnene. Ved å hovudsakleg retta politikkutforming og planlegging mot denne kvinnegruppa, vil kommunane ikkje framstå som attraktive for den kvinnegruppa som har vore i størst framgang, dei moderne kvinnene. Om det er Moderna-kvinner, Konserva-kvinner eller Alterna-kvinner som vil stå i fokus i framtidsbileta i 2010 vil avhenga av endringsprosessar og styringsgrep. Utan iverksetjing av kompenserande tiltak vil den største trusselen for kvinnebusetting i distrikta vera ei rask nedbygging av offentleg sektor, som i dag dannar berebjelken for denne busettinga. Dei største mulighetane for å trygga framtidig busetjing i distrikta ligg i eit partnerskap mellom det offentlege, lokalsamfunnet og kvinner, der det blir brukt eit breispora grep for å skapa meir attraktive distriktsamfunn der det er armslag for å realisera ulike livsprosjekt.
Av Sigrid Skålnes og Sissel Fredriksen
