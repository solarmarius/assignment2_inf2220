
20.10.02
Unge Venstre
En menneskevarm asyl-, innvandrings- og integreringspolitikk
Integrering er nødvendig for å få et flerkulturelt samfunn til å fungere. Innvandrere som kommer til Norge skal få skape sin egen identitet og fremtid. Integrering skaper verdi og utvikling for det norske samfunn ved sin egenart.
Unge Venstre forventer at norsk lov skal bli respektert av alle grupper mennesker, fra fundamentalistiske muslimer til fundamentalistiske kristne. Kampen for frihet er en universell utfordring på tvers av hudfarge, religion og kultur.
Unge Venstre utfordrer regjeringen til å føre en mer menneskevarm asyl og flyktningspolitikk. Asylsøkere og flyktninger er ressurser og en positiv tilvekst til det norske samfunnet.
Et flerkulturelt samfunn er den beste garantien for å motvirke fremmedfrykt, en frykt som ikke må forveksles med rasisme. For det flerkulturelle samfunnet er det naturlig at vi bekjemper alle former for rasisme.
Uten innvandring stopper Norge, fordi innvandrere er en viktig brikke i det norske samfunnet. Denne utviklingen vil fortsette og vi kommer til å trenge mer arbeidsinnvandring for ikke å stagnere som samfunn.
Venstres deltagelse i regjeringen sikrer at den brune treenigheten i LO, Frp og Ap ikke skal vinne frem i den norske regjeringen.
Venstre er garantisten mot et rasistisk norsk samfunn.
