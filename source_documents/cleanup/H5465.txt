
Stortingsrepresentant Ursula Evje, FrP
Pensjonister subsidierer NRK
Ursula Evje konfronterte Statsråd Valgerd Svarstad Haugland om NRKs avslutning av utenlands-sending pr 31.12.2001, og opphøret av den norske nyhetsformidlingen til utlandet, som er til stor glede og nytte for tusener av eldre.
Statsråd Svarstad Haugland hadde ikke vurdert om andre aktører kunne utføre nyhetsformidling etter at NRKs styre vedtok å stoppe sendingene. På spørsmål fra Evje om det var riktig at disse eldre med radio og TV i Norge skal betale full lisensavgift, svarte Svarstad Haugland at det måtte de finne seg i. Dette mente Statsråden fordi en rettferdig fordeling av lisensavgiften, ville medføre et stort byråkrati.
- Tøvete, sier Evje. - Det er nok med en velbegrunnet og dokumentert søknad for reduksjon av avgiften. Dette er nok et eksempel på at folk betaler for en vare de ikke får, og en parallell til diskusjonen rundt differensiert lisens for de som ikke tar inn NRK2, sier Evje videre, og spør: - Skal fremtidige økninger av pensjonssatsene i Folketrygden gjøres for å dekke statens behov for å opprettholde skatter og avgifter?
