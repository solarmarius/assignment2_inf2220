
1. juni 1999/pnm
FREMSKRITTSPARTIETS
STORTINGSGRUPPE
Fra stortingsrepresentant Lodve Solholm (FrP)
Fylkeskommunene nedlegges!
- Fylkeskommunene vil bli nedlagt om ikke mange år. Debatten i dag viser at mange partier er på gli i spørsmålet, sier stortingsrepresentant Lodve Solholm (FrP) i en kommentar til debatten om nedleggelse av fylkeskommunene i Stortinget tirsdag.
Fremskrittspartiet har foreslått å avvikle fylkeskommunene og la disses oppgaver overtas av kommunene og av staten.  I et land med bare vel fire millioner mennesker er det tilstrekkelig med kommunene og staten som forvaltningsmessige enheter. Fylkeskommunene er dessverre blitt det byråkratiske ekstraleddet noen av oss fryktet da de ble innført, sier Solholm.
- Forrige gang vi i FrP tok opp dette fikk vi bare våre egne stemmer for nedleggelse. Nå er Høyre også for denne reformen, og i Arbeiderpartiets argumentasjon er det mye som tyder på at partiet diskuterer dette meget grundig for tiden, sier Solholm.
- Arbeiderpartiet ligger alltid 10-15 år etter i spørsmål av konstitusjonell art. Men neste gang vi tar saken opp vil det ikke forbause meg om Arbeiderpartiet er med og danner flertall for å avvikle fylkeskommunene, sier Solholm.
