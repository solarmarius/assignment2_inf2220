
6.9.2005
Kystpartiet
Steinar Bastesen, 1.kandidat for Kystpartiet i Nordland
Kjell Ivar Vestå, 2.kandidat Kystpartiet i Nordland
Thor Tøllefsen, 1.kandidat for Kystpartiet i Troms
Kystpartiet vil ha lavere bensinpriser
Fremskrittspartiet var med på, sammen med Bondevik - regjeringen, å øke særavgiftene på bensin ved siste statsbudsjett. Resultatet ser vi i dag. Kystpartiet mener at staten må vise ansvar, og at de må innføres en kroneavgift i stedet for en prosentavgift.
I dag er bensinprisen altfor høy. Kystpartiet vil ha den redusert! I tillegg vil vi ha økt satsing på kollektivtrafikken i distriktene.
Staten har det verktøyet som skal til for å forhindre at de fleste næringene får rusk i maskineriet. Det sier seg selv at man ved bensinpriser opp mot 12-13 kroner for literen setter mang en bedrift på en stor prøve. Vi vet at det er mange innen transport og dessuten havrelaterte næringer som har det tøft nok fra før.
Staten verken bør eller skal inn å regulere råoljeprisen. Derimot er det slik staten får betydelig merinntekter på grunn av prisstigningen i form av avgifter. Inntekter som langt overstiger det budsjetterte. Det blir derfor for feil når sentrale politikere sier at de ikke kan forholde seg til ustabile bensinpriser. Det er en enkel sak å legge inn en buffer i inntektene fra disse avgiftene og som automatisk justeres i forhold til prisnivået i markedet. Avgiftene er prosentbasert og inntektene øker voldsomt ved en prisstigning som nå. Dette avgiftssystemet kan gjøres kronebasert og det vil gjøre det enklere å sette en maksimumsgrense jamfør å følge statsbudsjettet når det gjelder hvor mye som skal inn til staten av den prisen du og jeg må betale.
Kystpartiet ønsker å opptre ansvarlig også i dette viktige spørsmålet. For vi vil også satse mye mer på kollektivtrafikken i distriktene. Spørsmålet opptar svært mange folk i det ganske land. Vi vil derfor oppfordre regjeringen på det sterkeste i å følge vårt forslag! Kystpartiet har en helhetlig politikk og vi ser klart at et slikt grep vil være et nødvendig tiltak for å trygge arbeidsplasser både i bygd og i by. I tillegg skal man heller ikke undervurdere de sosiale aspektene ved slike høye drivstoffpriser. Folk som har lite fra før av, får det enda trangere i sitt daglige virke!
