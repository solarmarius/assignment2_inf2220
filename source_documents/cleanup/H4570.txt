
7. desember 1999
Sigvald Oppebøen Hansen
- Ny gjennomgang av toppidrettsutdanninga
- Me har sett auka interesse blant dei unge for å kunne ta ei utdanning samstundes som dei satsar på toppidrett, seier Sigvald Oppebøen Hansen (Ap), medlem i Kyrkje-, utdannings- og forskningskomiteen.
- Til dels har det vore ulike økonomiske rammevilkår for dei private toppidrettsgymnasa og tilsvarande tilbod i det offentlege. Eg er glad for at komiteen no går inn for at me må gå gjennom ulike sider ved framtida for toppidrett i vidaregåande skule, og mellom anna sjå på finansieringa, kvalitetssikring samt ei vurdering av behovet for elevplassar basert på Norges Idrettsforbund/Olympiatoppen sin plan, seier Oppebøen Hansen.
- Me har og sett med stor interesse at det no er engasjement for å starte opp slike tilbod i Bergen og Tromsø, seier Oppebøen Hansen.
