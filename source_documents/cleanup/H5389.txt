
3/12-01
Av Magnhild Meltveit Kleppa (Sp):
Kommunalkomiteen vil rette opp den økonomiske ubalansen i kommunane
-Kommunalkomiteen ber om at Regjeringa i kommuneproposisjonen for 2003 gir ein grundig presentasjon av den økonomiske situasjonen i kommunesektoren og skisserer tiltak for å rette opp den økonomiske ubalansen. Dette er gledeleg, seier leiaren i kommunalkomiteen, Magnhild Meltveit Kleppa frå Senterpartiet.
-Endeleg er kommunalkomiteen villig til å innrømme at det er ein økonomisk ubalanse i kommunar og fylkeskommunar. Dette har Senterpartiet hevda lenge. Alle dei breva og henvendingane vi får til kommunalkomiteen underbygger også dette, seier Kleppa.
