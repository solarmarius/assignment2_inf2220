
Torsdag 12. november 1992
KrF-leder Kjell Magne Bondevik om Redningstjenesten:
VIKTIG STYRKING AV BEDREDSKAPEN
Det er positivt at et flertall i Forsvarskomiteen går inn at det skal stasjoneres et redningshelikopter på Vigra. Det har skapt stor utrygghet blant såvel fiskere og sjøfolk, som deres pårørende at kyststrekningen fra Stadt til Hustadvika, som er blant de mest ulykkesbelastede langs hele kysten, nå lenge har sin redningstjeneste stasjonert på Ørlandet. Det er beklagelig at departementene ikke har foreslått dette selv, men dersom vi får et vedtak om dette i Stortinget idag, er regjeringen nødt til å komme tilbake med et konkret forslag og et finansieringsopplegg. Det sa Kristelig Folkepartis leder Kjell Magne Bondevik da Stortinget torsdag drøftet Forvars-komiteens innstlling til budsjett for forsvaret for 1993.
Kjell Magne Bondevik minnet om at blant andre fylkesordføreren i Møre og Romsdal har arbeidet for tanken om et "flerbrukshelikopter" som kan dekke tjenester innen miljøovervåking, nødelosseutstyr fra basen som Sjøfartsdirektoratet ønsker å opprette i Ålesund, og redningstjenester.
-Jeg vil peke på det paradoksale i at sikkerhetsnettet i dette området er blitt svakere ved at både Ålesund Radio og helikopteret på Vigra er blitt borte, samtidig som båtene som går langs kysten blir større, lastene blir farligere og fiskerne arbeider under til dels risikofyllte forhold, sa Kjell Magne Bondevik, som la til at selv om Arbeiderpartiets medlemmer i Forsvarskomiteen ikke var med på flertallsinnstillingen, visste han at også AP-representanter fra disktriktet ønsker et slikt vedtak.
-Det er ikke utredninger denne saken har manglet, men konkret handling, slo Kjell Magne Bondevik fast i sitt innlegg.
