
15.6.01
Odd Roger Enoksen,
Pressemelding fra
SENTERPARTIET STEMMER FOR 250 MILLIONER TIL REGIONSYKEHUSENE
- Den alvorlige økonomiske situasjonen som de siste dagene er dokumentert ved landets regionsykehus, herunder Radiumhospitalet, krever strakstiltak fra Stortingets side, sier Enoksen. Derfor vil Senterpartiet stemme for en økt bevilgning til regionsykehusene på i alt 250 millioner. Av denne summen skal 35 millioner gå til Radiumhospitalet, for å dekke underskudd på drift. Resten av summen deles mellom de andre regionsykehusene
Senterpartiet fremmer samtidig forslag om at ingen fylkeskommune skal være tvunget til å redusere aktiviteten ved sine fylkessykehus annet halvår 2001 på grunn av trang økonomi. Eventuelt underskudd som opparbeides i 2001, basert på vanlig aktivitet ved sykehusene, skal dekkes i forbindelse med sykehusoppgjøret mellom staten og fylkeskommunene.
- Det vil være helt urimelig dersom staten skal overta sykehusene fra 1.januar 2002 med eiendommer og utstyr, mens fylkene skal sitte igjen med underskuddet. Dette vil i så fall innebære at det må kuttes i videregående skole, kultur og kollektivtrafikk og det er helt uhørt, sier Enoksen
