
1.9.2004
Eli Sollied Øveraas (Sp)
Kjærkomen satsing på nynorsken
Senterpartiet helsar Nynorsk mediesenter i Førde velkommen og til lukke med etableringa.
- Vi vonar senteret vil bidra til styrking av nynorsk som mediespråk. Framtida til nynorsken avheng av at målforma vert nytta i aviser, radio, tv og på verdsveven. Her vil det nynorske mediesenteret spele ei viktig rolle, seier stortingsrepresentant Eli Sollied Øveraas (Sp).
Senterpartiet har tidlegare gjort framlegg om å opprette eit fond, Vinjefondet, som skal nyttast til styrking av nynorsk journalistikk. Handsaminga av kulturmeldinga denne våren tyder på at det ikkje er urealistisk at eit slikt fond kan få fleirtal i Stortinget.
- Ein idé er at avkastninga frå eit slikt fond kan nyttast til etterutdanning av nynorskjournalistar ved å finansiere frikjøp av journalistane for kortare eller lengre tid. Her vil det i aller høgste grad vere naturleg å inngå eit samarbeid med Nynorsk mediesenter, sier Sollied Øveraas.
ØKultur- og kyrkjeminister Valgerd Svarstad Haugland opnar Nynorsk mediesenter i Førde torsdag 2. september kl.11.00.
--------------------------------------------------
