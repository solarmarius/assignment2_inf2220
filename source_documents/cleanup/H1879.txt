
Mandag 10. februar 1992
BEKJEMPES PERMITTERINGER MED OPPSIGELSER?
Virker loven om lønnsplikt ved permitteringer mot sin hensikt, slik at bedrifter sier opp ansatte i stedet for å permittere i vanskelige perioder? Stortingsrepresentant Jon Lilletun (KrF, Vest-Agder) ønsker å belyse dette, og har derfor meldt et spørsmål om dette til arbeids- og administrasjonsministeren.
Lilletun er spesielt opptatt av forholdene i byggebransjen. Der fører en slik praksis til nedbygging av kompetanse, og på sikt til økt ledighet, mener han.
Statsråd Tove Strand Gerhardsen svarer på spørsmålet onsdag.
