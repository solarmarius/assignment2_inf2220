
16.05.02
Saksordfører for Stortingmelding 11, Om vurdering av enkelte unntak fra ny gradsstruktur i høyere utdanning.
Fra stortingsrepresentant Elsa Skarbøvik (KrF)
Kvalitetsheving for høyere utdanning
-Vi vil få økt kvalitet og økt internasjonalisering i høyere utdanning når vi nå har behandlet gradsstrukturer for høyere utdanning. Dette sier saksordførter Elsa Skarbøvik (KrF).
- Utgangspunktet har vært at flest mulig av studiene skal inngå i hovedmodellen for fem år for høyere grad/mastergrad, med treårig lavere grad/bachelor. Likevel har vi tatt hensyn til at noen studier krever spesiell oppmerksomhet, der hovedmodellen må fravikes. Dette gjelder blant annet på teologi, sier saksordfører for stortingsmeldingen, Elsa Skarbøvik (KrF).
- Ettersom det har vært en klar utvikling i retning av langt sterkere integrasjon mellom de teoretiske og praktiske sidene ved presteutdanningen, har vi lagt til rette for at graden cand. theol. skal være et 6-års studium med ettårig praktisk-teologisk utdanning integrert. Det er også mulighet for en mastergrad i kristendom og i teologi. Dette er etter ønske fra institusjonene selv, sier Skarbøvik.
- Handelshøyskolen blir nå likestilt med de andre siviløkonom-utdanningene, og tilpasset internasjonale mastergrader innen økonomisk-administrative fag. En samlet komite mener at den norske økonomiutdanningen burde bli tilpasset det internasjonale utdanningssystem. Dette vil gi oss en økonomiutdanning med faglig fleksibilitet og mulighet for å fange opp og integrere nye fag, som for eksempel IKT, etikk og miljø. Dette sier Elsa Skarbøvik (KrF).
