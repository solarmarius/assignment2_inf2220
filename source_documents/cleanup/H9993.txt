
Dato: 24. mars 2006
Stortingsrepresentant Per Willy Amundsen, FrP
Krever redegjørelse etter UDI-avsløringen
Innvandringspolitisk talsmann i FrP, Per Willy Amundsen krever redegjørelse i Stortinget etter at det ble kjent at UDI ga oppholdstillatelse til 182 kurdere, stikk i strid med intensjonene i regelverket.
- Dette er helt uakseptabelt og må få konsekvenser. Statsråden må komme til Stortinget å redegjøre for saken og for å klargjøre rutinene i UDI. Det kan ikke være slik at Utlendingsdirektoratet skal operere med en egen politisk agenda, sier Amundsen.
Han er sjokkert over avsløringene om at ledelsen i UDI har gått bak ryggen på ansvarlig politisk myndighet og innvilget en rekke søknader om oppholdstillatelse stikk i strid med klare politiske signaler.
- Disse personene har fått opphold i et år, og jeg forventer at de blir sendt ut av landet når søknaden kommer opp til behandling igjen. De har etter all sannsynlighet fått opphold på feil grunnlag.
- Man må også gjennomgå tilsvarende saker fra tidligere i UDI, for å se om avsløringene som nå er avdekket er en del av en illojal kultur i UDI.
