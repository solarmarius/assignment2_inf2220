
Nr. 12 - 21. august 2003
Valgkampinformasjon fra Arbeiderpartiet
Dette skjer i dag
Arbeiderpartiets leder Jens Stoltenberg og Høyres leder Jan Petersen møtes til duell på Clarion Hotel Royal Christiania i Oslo sentrum kl. 18.00-19.30. Det blir hovedinnledninger, korte innledninger på hvert tema, debatt og avslutningsappeller.
Møteleder er kommende radiosjef i Kanal4, Stein Gauslaa.
Pressen er velkommen til møtet.
Dette skjer i morgen
Jens Stoltenberg deltar i valgkamp på Raufoss, Gjøvik, Moelv og Stange.
Stort flertall mot anbud
Hele 57 prosent av den norske befolkning mener det er galt å konkurranseutsette eldreomsorgen. Bare 24 prosent ønsker dette. Det viser en meningsmåling MMI har gjort for Arbeiderpartiet. Les mer 
- Stor uklarhet om differensiert arbeidsgiveravgift
- Regjeringen redegjør ikke for kompensasjonstiltak.
- Regjeringen gjør ikke bruk av mulighet for å videreføre ordningen der det er mulig.
- Regjeringen godtgjør fortsatt ikke hvorfor ikke flere områder unntas
Under regjeringens pressekonferanse om arbeidsgiveravgift onsdag sa finansminister Per Kristian Foss at bruk av unntaksbestemmelsen i ODA-protokoll 3 overfor hele det området som nå har gradert avgift, ikke ville være "bærekraftig" i EU-sammenheng. Foss ga imidlertid fortsatt ingen svar på hvorfor ikke flere områder enn Nord-Troms og Finnmark ble unntatt. Arbeiderpartiet mener at regjeringen burde stått sterkere på for å videreføre dagens ordning i større områder.
Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
