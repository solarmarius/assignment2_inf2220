
14/5-02
Positivt vedtak i Finanskomiteen i dag
Morten Lund (Sp):
MOMS-FRITAK FOR FJERNVARME I NORD-NORGE
Det vil nå bli moms-fritak for energi levert fra alternative energikilder som fjernvarme, biobrensel og varmepumper i hele Nord-Norge for at slik energi skal bli likebehandlet med elektrisk kraft. Derved er et viktig hinder for å få utbygget mer vannbåren varme i landsdelen fjernet.
Forslaget som fikk flertall i Finanskomiteen var satt fram av representanter fra Senterpartiet, Arbeiderpartiet, Sosialistisk Venstreparti og Fremskrittspartiet. Også Kystpartiet støttet forslaget i komiteen.
-Regjeringspartienes motstand mot et slikt forslag, synes jeg er vanskelig å forstå når også de ønsker like konkurransevilkår med el.kraft som faktisk er fritatt for moms. En årlig bevilgning over statsbudsjettet eller fra ENOVA høres fryktelig byråkratisk og tungvint ut. For den enkelte utbygger ville det hele bli meget uforutsigbart.
