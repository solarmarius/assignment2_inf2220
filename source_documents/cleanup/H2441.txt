
Onsdag 8. juni 1994
Kristelig Folkepartis Kvinners landsmøte:
GI ROM FOR PRIVATE BARNEHAGER
Landsmøtet i Kristelig Folkepartis Kvinner ber Stortinget sørge for at private barnehagers eksistensgrunnlag ikke undermineres.
Regjeringen foreslår i i den nye barnehageloven at kommunene skal kunne stille krav om alderssammensetning i alle private barnehager som eies av andre enn Den norske kirke og andre registrerte trossamfunn for at de skal kunne motta statsstøtte til driften av barnehagene. Opptakskriteriene for en viss vel del av plassene skal også kunne benyttes til vilkår for å få statsstøtte.
Regjeringens forslag kan ikke tolkes annerledes enn et forsøk på uthuling av de private barnehagenes eksistensgrunnlag. Forslaget er et ideologisk bestemt angrep på det private initiativ. Dersom regjeringens forslag til ny barnehagelov blir vedtatt, kan en del private barnehager få problemer som i verste fall kan føre til nedleggelse.
Mange kommuner kan da få store problemer med barnehagedekningen sin.
