
28.1.96
Rita Roaldsen,
IT-REDGJØRELSE AV PLANLEGGINGSMINISTEREN FOR DEFENSIV OVENFOR SKOLEVERKET.
Planleggingsminister Bendik Rugaas er ikke villig til å sikre alle elevene i grunnskolen likeverdig opplæring i data. Regjeringen skal fortsatt planlegge IT-satsingen i skolen, mens kommunene må betale. Dette vil medføre store forskjeller på tilgang til opplæring i data fra kommune til kommune. Og det vil gjøre forskjellene i skoleverket større og svekke enhets­skolen.
Senterpartiet mener staten må ta sin del av ansvaret for finansieringen av datasatsingen i skolene. Vi foreslo derfor under budsjettbehandlingen at Regjeringen må legge frem en finansieringsplan for å iverksette handlingsplanen for IT-satsingen i skolen. Kommunene bør få dekt en del av kostnadene til denne satsingen for å sikre likeverdige opplæringstilbud til alle elevene. Dette var ikke Arbeiderpartiet og Høyre villig til å støtte.
Regjeringen må være villig til å ta en del av de økonimiske konsekvensene av informasjons­teknologisamfunnet . Slik at dette ikke blir et område som øker forskjellene mellom grupper i samfunnet.
