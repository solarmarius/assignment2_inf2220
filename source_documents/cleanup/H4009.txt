
15.2.2001
Jorunn Ringstad,
Pressemelding fra
SENTERPARTIET FORESLÅR 900 MILL. KR. MEIR TIL SAMFERDSEL PR ÅR.
- SKUFFANDE AT AP IKKJE STØTTER DETTE
Hadde Senterpartiet fått gjennomslag for sine forslag i Nasjonal Transportplan ville det blitt ei langt større og naudsynt satsing på samferdsel i dei neste åra. Senterpartiet går inn for å auke løyvinga i Nasjonal Transportplan med 900 mill. kroner pr. år i dei neste ti åra.
Det har dessverre ikkje vore mogleg å få fleirtal for dette. Det er positivt at Arbeiderpartiet si stortingsgruppe har pressa si eiga Regjering til å gå inn med 500 mill. kr. meir pr. år enn det Regjeringa har foreslått. Men, dette er lang får nok, seier Jorunn Ringstad i samband med stortingsdebatten om Nasjonal Transportplan, og viser til at det er mange som går ledige innan anleggsbransjen. Det er oppsiktsvekkjande at Arbeidarpartiet ikkje tar dette meir på alvor. Rapportar viser at det er aukande ledig kapasitet i anleggssektoren. Den ledige kapasiteten finst for ein stor del utanfor dei mest sentrale områda i landet.
Senterpartiet meiner det er viktig å ta omsyn til og utnytte den ledige kapasiteten. Vi meiner det er rom for å utnytte ledig kapasitet og satse meir på infrastruktur i distrikta, utan at det gir auka press i økonomien, sa Jorunn Ringstad i debatten.
