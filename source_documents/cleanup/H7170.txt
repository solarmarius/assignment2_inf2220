
12.06.03
Inge Ryan, stortingsrepresentant og næringspolitisk talsperson i SV
- SV gjør det enklere for næringslivet
I dag avgir næringskomiteen sin innstilling til virkemiddelproposisjonen. Saksordfører Inge Ryan mener at næringslivet nå vil få et enklere virkemiddelapparat og bedre rammer å forholde seg til. Det viktigste grepet er en felles brukerfront i hvert fylke der kompetansen til SND, veiledning for oppfinnere, Eksportrådet, designrådet, forskningsrådet og turistrådet skal representeres, og på den måten bli mer proaktiv og brukervennlig enn i dag. Videre har SV sikret en halv milliard kroner til næringsutvikling i distriktene, og fått Regjeringa med på å en innsats for få forskningen inn i bedriftene.
- Med en felles brukerfront vil det bli mye enklere for bedrifter å finne fram, sier Inge Ryan, SVs næringspolitiske talsperson. Det som i dag er 17 regionale SND-kontorer skal styrkes med kompetanse fra Norges forskningsråd, Statens veiledningskontor for oppfinnere, Norges Eksportråd og Norges Turistråd. At SV har fått flertall, sammen med Regjeringen om dette er svært gledelig, fortsetter Ryan.
Den såkalte distriktsmilliarden, som SV forhandlet fram for et år siden i Stortinget, skal påfylles med enda en halv milliard i såkornmidler. Dette vil gi større muligheter for bedrifter som ønsker å etablere seg i distriktene .
- Distriktsmilliarden var en stor seier for SV for oss i fjor. At vi nå har klart å fremforhandle en halv milliard til er ekstra gledelig, og vil gi distriktene bedre muligheter i tiden fremover, sier Ryan.
SV har også fått med seg regjeringen på at de skal komme tilbake med forslag på hvordan kontakten mellom forskningsinstituttsektoren og spesielt de bedriftene og næringene som forsker lite kan økes. På denne måten vil forskningen i bedriftene styrkes.
Ryan er imidlertid skuffet over at Regjeringen ikke ville støtte forslaget om opprettelsen av et miljøteknologifond, samt opprettelsen av et senter for miljø og teknologi.
- Det finnes mange eksempler på at utvikling, nyetableringer og innovasjon basert på miljøteknologi gir lønnsomme og framtidsretta arbeidsplasser, Elkem Fiskaas satsing på renere aluminiumsproduksjon, vindmølleproduksjon på Umoes Ryving Mandal, industriell solcelleproduksjon i Glomfjord er gode eksempler på dette. At regjeringen ikke støtter SVs forslag er svært skuffende, avslutter Ryan.
