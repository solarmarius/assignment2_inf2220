
Stortinget, 5. oktober 1999
fra stortingsrepresentant Per Sandberg, Fremskrittspartiet.
Maktkampen i Oslo Fremskrittsparti
Stortingsrepresentant Per Sandberg gir uttrykk for stor bekymring overfor den utvikling man tilsynelatende kan se i Oslo Fremskrittsparti.
- Oslo Fremskrittsparti ser ut til å glemme sin rolle som et utstillingsvindu for Fremskrittspartiet, og det ansvar dette medfører for at Fremskrittspartiet blir akseptert som et parti for hele landet, sier han.
Sandberg er redd den maktkampen som nå utkjempes i Oslo kan kulminere i et nytt Bolkesjø før Stortingsvalget i år 2001. Han vil nå sende et brev til alle fylkeslag med en henstilling til å ta denne debatten på landsstyremøtet 23. og 24. oktober.
- Fylkeslagene kan ikke sitte stille og se på at Oslopartiet står frem på en måte som vil gå på bekostning av den jobben som gjøres av alle andre FrP-tillitsvalgte og -folkevalgte i resten landet til beste for Fremskrittsbevegelsen, avslutter Per Sandberg.
