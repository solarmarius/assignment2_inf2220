
15/4-02
Carl I. Hagen, FrP
- Følg råd fra Kripos-sjef Arne Huuse
- Når sjefen for Kriminalpolitisentralen Arne Huuse sier at også norske politikere bør følge i Danmarks fotspor og stramme inn asyl-, flyktning- og innvandringspolitikken så bør regjeringen følge dette opp. Det er helt riktig som Huuse sier at regningen for den mislykkede integreringspolitikken begynner å bli for høy, ja etter min mening har den vært alt for høy alt for lenge, sier FrP-formann Carl I. Hagen.
- Det ansvaret som hviler på skuldrene til statsminister Bondevik, utenriksminister Petersen, justisminister Dørum, AP-leder Jagland, V-leder Sponheim, SV-leder Halvorsen og SP-leder Enoksen fordi de og deres partier har været naive og dumsnille de siste tiår, på tross av FrPs advarsler, er allerede meget tungt og tyngre vil det bli så lenge de ikke ser hen til Danmark og lærer av statsminister Foght Rasmussen. FrP vil i nær fremtid fremme et omfattende dokumentforslag mye basert på oppfølging av de danske innstrammingstiltak og da vil vi enda en gang avklare hvor ansvaret for den feilslåtte integrerings- og asylpolitikk ligger, sier FrP-formannen.
