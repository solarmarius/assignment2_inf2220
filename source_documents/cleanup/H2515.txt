
Tirsdag 15. november 1994
Sentralstyret i Kristelig Folkepartis Kvinner:
TENK DEG OM, BARNEMINISTER!
Barne- og familieminister Grete Berget vil ikke gripe inn og gjøre noe for ufødte barn som utsettes for mishandling og skader ved mødres rusmiddelbruk.
Sentralstyret i Kristelig Folkepartis Kvinner vil på det sterkeste ta avstand fra barneministerens holdning i denne saken.
Vi er rystet over barneministerens begrunnelse for sitt standpunkt - nemlig at kvinners rett til å bestemme over egen kropp må ha forkjørsrett framfor barnets rett til beskyttelse.
Det er utrolig kynisk at dette settes opp mot hverandre fordi det dreier seg om mødre som vil bære fram barna sine, ikke et valg mellom mor og barn. Både mor og barn trenger hjelp.
Vi ber derfor barneministeren revurdere sitt standpunkt i denne saken og ta kampen opp for de barn som skades gjennom mødrenes rusavhengighet.
