
Stortinget, 19. mars 1999
FREMSKRITTSPARTIETS
STORTINGSGRUPPE
Fra Stortingsrepresentant Øyvind Vaksdal (FrP)
ENERGIMELDINGEN - ET KOSTBART LUFTSLOTT
Jeg er både overrasket og skuffet over Regjeringens stortingsmelding om energipolitikken, sier Fremskrittspartiets energipolitiske talsmann Øyvind Vaksdal.
Regjeringens satsing på vindkraft og mer vannbåren varme basert på nye fornybare energikilder, varmepumper og spillvarme blir en kostbar fornøyelse for det norske folk, og vil på ingen måte imøtekomme etterspørselen på energi.
Strøm fra vindmøller som i meldingen foreslåes i størrelsesorden 3 TWh innen år 2010 vil ikke engang dekke dagens underskudd, og vil heller ikke i overskuelig fremtid være konkurransedyktig i pris.
Å bruke fem tusen millioner kroner av skattebetalernes penger på å subsidiere dette luftslottet, vitner om manglende virkelighetsforståelse, avslutter Vaksdal, og minner om at Norge er en energipolitisk stormakt med enorme gassressurser og fortsatt muligheter for mer vannkraftutbygging.
