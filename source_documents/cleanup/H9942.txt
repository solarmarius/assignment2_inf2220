
6.3.2006
Torbjørn Hansen, Stortingsrepresentant for Høyre, Næringskomiteen
Høyre ber regjeringen holde fingrene av fatet!
Det ligger an til storfusjon i oppdrettsnæringen. Verdens største oppdrettsselskap, Marine Harvest, som i hovedsak er utenlands eiet kan bli flagget hjem til Norge. John Fredriksen som også eier Pan Fish ASA ønsker i følge internettavisen Intrafish å fusjonere de to selskapene. En slik fusjon vil plassere verdens største oppdrettsselskap i Norge. - Så lenge norske konkurransemyndigheter godkjenner en slik fusjon vil vi i Høyre støtte fusjonen.
Det fusjonerte selskapet blir verdens største oppdrettselskap, notert på Oslo Børs med norsk hovedeier og norsk hovedkontor. Dette er et spennende steg videre for norsk oppdrettsnæring, sier Torbjørn Hansen som er medlem av næringskomiteen.
Regjeringen vil stoppe hjemflaggingen?
Regjeringen vedtok 21. desember 2005 nye eierbegrensinger i oppdrettsnæringen som går lengre enn konkurransepolitiske hensyn. De nye reglene medfører at oppkjøp som gir kontroll med mer enn 15% av samlet konsesjonsbiomasse må søke om tillatelse fra Regjeringen. Fusjonen mellom Pan Fish og Marine Harwest vil gi til sammen 18,1%. I høringen frarådet Konkurransetilsynet forslaget ut fra at det ikke var nødvendig av konkurransepolitiske hensyn og kunne være negativt for utviklingen i næringen. Vedtaket ble begrunnet av Regjeringen med et ønske om mer politisk kontroll. Det er uklart hvilke saklige kriterier som kan legges til grunn for et eventuelt avslag på søknad om fusjon dersom dette ikke kan begrunnes ut fra konkurransemessige forhold.
- Det blir veldig ironisk dersom regjeringen hindrer hjemflagging, men mest trist dersom de på grunn av reguleringsiver hindrer gode industrielle løsninger. Jeg vil anbefale Helga Pedersen å legge eierbegrensningene i skuffen og overlate dette til Konkurransetilsynet, fortsetter Hansen.
Bakgrunn:


