
30.03.02
Vegard Martinsen, (DLF)
Skjeve strafferammer
«Er det rett og rimelig at voldtektsforbrytere skal få vesentlig mildere straffer enn momssvindlere?» spør Dagbladet på lederplass idag. Dagbladet antyder selv et svar (kvinneforakt), men dette svaret er helt feil.
Grunnen til at momssvindel etc. har strenge straffer er at de er forbrytelser mot staten (ofte feilaktig fremstilt som fellesskapet eller samfunnet), mens voldtekt (og tyverier, ran, overfall etc.) er forbrytelse som kun rammer individer, og de er derfor ikke regnet for å være fullt så alvorlige.
DLFs syn er at handlinger som krenker individers rettigheter (tyveri, ran, overfall, innbrudd, og selvsagt voldtekt) bør straffes langt strengere enn idag, mens handlinger som ikke krenker individers rettigheter, som f.eks. skattesnyteri og smugling bør straffes langt mildere enn idag, spesielt når skatte- og avgiftssystemet er så ekstremt komplisert som det nå har blitt.
