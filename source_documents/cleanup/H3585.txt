
20.01.99
Karin Andersen (SV):
Sosialistisk Venstrepartis Pressetjeneste
Stortinget
- Gledelig støtte til SV-forslag
Det er meget gledelig at administrasjonsminister Eldbjørg Løwer nå vil følge opp SVs forslag om å se på mulig bruk av de mange tomme statseide lokalene i Oslo. Det er ulogisk at Staten skal sitte på lokaler som trolig vil stå tomme i årevis, samtidig som utleiemarkedet er sterkt presset, og det bor mennesker på gata i Oslo.
Det sier Karin Andersen i SV, som onsdag tok opp spørsmålet om de mange tomme statseide lokalene i Oslo i Stortingets muntlige spørretime. Statsråd Løwer svarte at tomme lokaler burde kunne brukes, og at hun ville ta kontakt med sosialministeren for å se på mulige initiativ.
Det er positivt at Løwer spontant ser mulighetene og ikke begrensningene i forslaget, og SV vil påse at saken blir fulgt opp, sier Andersen.
