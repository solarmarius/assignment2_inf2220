
19.10.2000
Odd Roger Enoksen,
Pressemelding fra
ARBEIDERPARTIET GJØR KVINNELIG ARBEIDSKRAFT DYRERE ENN MANNLIG
- Konsekvensene av loven som odelstinget i dag behandler er at Arbeiderpartiet med støtte fra Frp og Høyre gjør kvinnelig arbeidskraft dyrere enn mannlig, sier Senterpartiets leder Odd Roger Enoksen.
- Når det åpnes for at man kan ta høyere premier fra kvinner enn fra menn, så er dette et brudd for det Arbeiderpartiet tidligere har stått for. Enda svakere blir begrunnelsen for standpunktet når Arbeiderpartiet vil begrense pensjonsutbetalingene til 10 år, slår Enoksen fast
- Senterpartiet ønsker en likebehandling av kvinner og menn. Det at Arbeiderpartiet bare vil strekke seg til å utrede kjønnsnøytrale premier på bred basis er mager trøst, når stortinget i dag har sjansen til å fastslå prinsippet om likebehandling av mann og kvinne ved innbetalinger i disse pensjonsordningene, sa Enoksen
Enoksen mener også det savner begrunnelse når Arbeiderpartiet - igjen med støtte fra Frp og Høyre - vil begrense pensjonsutbetalingene til 10 år.
- Når 900 000 arbeidstakere i privat sektor endelig får et tilbud om pensjonsytelser ut over folketrygdens ytelser er det underlig at pensjonister plutselig skal få dårligere råd bare fordi de fyller 77 år !
