
Stortinget, 13. mai 2003
Olaf Thommessen, nestleder og næringspolitisk talsmann i Venstre
Gjennomslag for Venstres gründerpolitikk
Venstre har fått gjennomslag for vår gründerpolitikk i Regjeringens forslag til revidert nasjonalbudsjett. Budsjettforslaget inneholder flere tiltak som bidrar til etablering av et kreativt og nyskapende næringsliv i Norge, sier nestleder Olaf Thommessen.
15 mill. ekstra til innovasjon og nyskaping i revidert nasjonalbudsjett
Regjeringen og Venstre vil legge til rette for økt innovasjon og flere levedyktige nyetableringer i Norge. Målet er å styrke verdiskapingen i fremtiden gjennom omstilling og utvikling av et innovativt og kunnskapsintensivt næringsliv, sier Thommessen.
70 mill kr til rammestyrt tilskuddsordning for å støtte ulønnet arbeidsinnsats som ikke omfattes av den ordinære SkatteFUNN-ordningen
Regjeringen og Venstre foreslår å innføre en rammestyrt tilskuddsordning for å støtte ulønnet arbeidsinnsats som ikke omfattes av den ordinære SkatteFUNN-ordningen. Ordningen foreslås innført som en tilskuddsordning over NHDs budsjett i 2005 og skal forvaltes av Norges forskningsråd. Tilskuddsordningen skal samordnes med behandlingen av søknader til den ordinære SkatteFUNN-ordningen. I tillegg foreslås en kompensasjonsordning, administrert av MOD, for krav om SkatteFUNN-fradrag for ulønnet arbeidsinnsats, som først ble innvilget og der støtten ble utbetalt, men senere krevd tilbake-betalt. Rammen for begge ordninger er 70 mill. kr i 2005. Det er en klar sammenheng mellom satsing på forskning og utvikling og vekst i økonomien, sier Venstres Thommessen.
Satsing på næringshager, inkubatorer og industriinkubatorer
Regjeringen og Venstre ønsker økt satsing på innovasjon, nyskaping og næringsutvikling i alle deler av landet. Vi vil derfor satse videre på næringshager og inkubatorer. Dette følger vi nå opp med å bevilge 16 millioner kroner til den statlige medfinansieringen av nye næringshager i Sortland, Saltdal og på Røros, industriinkubatorer i Mosjøen og Solør samt inkubatorer i Bodø og en inkubator for reiselivet på Lillehammer, avslutter Thommessen.
