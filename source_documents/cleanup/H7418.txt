
Valgprogram for perioden 2003 - 2007
Lund KrF
Bygg varmere samfunn med kristne verdier
Utdrag av Lund KrF sitt valgprogram for perioden 2003 - 2007
Grunnsyn:
Kristelig Folkeparti har kristen tro og moral som grunnlag og rettesnor for sin politikk. Mennesket er skapt i Guds bilde og alle mennesker er likeverdige. Å vise ansvar og omsorg for medmennesker er både det enkelte menneskes oppgave og en viktig samfunnsoppgave. Mennesket er satt til å forvalte skaperverket. En forsvarlig og rettferdig fordeling av ressurser er et viktig mål for Kristelig Folkepartis arbeid.
Kirke og kristenliv:
I landet vårt har kirke og samfunn vært knyttet sammen gjennom århundrer. Kristen tro har preget vårt folks liv og tenkning og kultur. Dette må føres videre ved at Den norske kirke, de frie kristne organisasjonene og kirkesamfunnene gis gode arbeidsvilkår og frihet til å arbeide ut fra sin egenart.
Ressurser og forvaltning:
Vi er inne i en omstillingstid i kommunesektoren, der de økonomiske rammer er stramme, og der handlingsrommet for økonomiske løfter er lite.
Lund KrF har som mål å opprettholde det tjenestetilbudet kommunen har og om mulig utvide tilbudet.
Det er også et mål å bedre kvaliteten på tjenestetilbudet. De ansatte er en viktig ressurs for å kunne gi gode tjenester til innbyggerne.
KrFs programposter kan realiseres i den grad økonomien tillater det.
Familiepolitikk:
Familien er grunncellen i vårt samfunn. KrF vil arbeide for å styrke familien. KrF ser også på barnehage og skole som viktige medspillere for foreldrene i deres oppgave å lære barn og unge å bli selvstendige og ansvarsbevisste medmennesker i familie og samfunn. Det er også fellesskapets ansvar å hjelpe familier som har kommet i en vanskelig situasjon.
Lund KrF vil gå inn for:
at det legges til rette for gode oppvekstmiljø
at barnehagetilbudet i alle sentra i kommunen opprettholdes og styrkes
at barnevernet hjelper familier før store kriser oppstår
at det arrangeres lokale foreldre/samlivskurs som forebygging av familiekriser
at det føres en restriktiv politikk for å bekjempe bruk av rusmidler som ødelegger mange familier.
Helse- og sosialpolitikk:
KrF ønsker å bidra til å skape gode og trygge livsvilkår for mennesker i alle aldre og livssituasjoner. Særlig viktig er det å forebygge helsemessige og sosiale vansker og å verne om familien.
Lund KrF vil gå inn for:
å arbeide for at helse- og omsorgstjenestene er tilpasset de enkeltes behov, særlig med tanke på hjemmetjenestene
at hjem med omfattende hjelpebehov får støtte og avlastning
at det legges til rette for gode bo-, arbeids- og aktivitetstilbud for funksjonshemmede
at eldreplanen fullføres ved bygging av fysioterapiavdeling og enkeltrom på sjukeheimen
å tilrettelegge for grønn omsorg.
Oppvekst og kultur:
KrF mener at stabile hjem- og familieforhold er av stor betydning for barn og ungdom. KrF vil at skolen og barnehagen fortsatt skal bygge på og preges av de kristne grunnverdiene der likeverd, rettferd, solidaritet, fellesskap og respekt for medmennesket er grunnleggende, og gir god ballast i livet
Lund KrF vil gå inn for:
at grunnskolen får nødvendige ressurser
å støtte skyssordninger for elever i småskolen som har trafikkfarlig skolevei
å beholde videregående skoletilbud i kommunen
tidsmessige bygninger ved alle skolene, bl.a. å renovere Lund ungdomsskole
at musikk- og kulturskolen sikres gode arbeidsvilkår
at skolen formidler det positive ved en røyk- og rusfri livsstil
å forebygge mobbing i skolen
Lund har et rikt kulturliv som avspeiler den kristne kultur og tradisjon som lokalsamfunnet har bygd på gjennom generasjoner. Denne kulturarven må videreføres gjennom en politikk som også verdsetter lag og foreninger som ønsker å ivareta de kristne grunnverdier.
Lund KrF vil gå inn for:
at det videreutvikles gode rusfrie tilbud for ungdom på Huset
å verne om helgedagsfreden, og gå i mot søndagsåpne butikker
å gi økonomisk støtte til drift og vedlikehold av idrettsanlegg og forsamlingshus i kommunen
at lag og foreninger for barn og unge gis økonomisk støtte
Næringslivet:
KrF ser det som viktig at kommunen legger til rette for et framtidsrettet og variert næringsliv.
Lund KrF vil gå inn for:
å avsette midler til næringsvirksomhet
å legge til rette for å avsette areal til næringstomter
å legge forholdene til rette for jordbruket slik at det kan være en framtidsrettet og aktiv næringsvei i kommunen
å arbeide for at eksisterende og nye næringsvirksomheter får konkurransedyktige rammevilkår
å støtte satsing på turisme
Noen av de viktigste saker som Lund KrF har stemt for og medvirket til er blitt utført eller er under arbeid:
Omsorgssektoren:
8 omsorgsboliger (eldre)
4 sykehjemsplasser (aldersdemens)
4 omsorgsboliger (funksjonshemmede)
8 omsorgsboliger i bofellesskap (Solvang)
10 sykehjemsplasser
14 nye årsverk innen helse- og omsorgssektoren
Oppvekst og kultur:
nytt hovedbibliotek på Moi
Huset- flerbrukshus for ungdom (musikk- og kulturskolen og psykiatrien)
rehabilitering av Moi stadion
Hammeren barnehage (4 avdelinger)
videreutbygging av Nygård barneskole (1000 m2)
renovering av Lund ungdomsskole (mediatek, lærernes arbeidsplasser, ventilasjon, personalrom)- auditorium, formingsavdeling og administrasjon er under arbeid.
turstier langs Lundevatnet - småbåthavn, utstyrshus
fritidspark i Hovsherad
tilskudd til nybygg/renovering Lund menighetssenter, Hovstun og Heskestad samfunnshus
Plan, Næring og Miljø (PNM):
industriområde på Holamoen
5 boenheter for utleie, derav 4 flyktningeboliger
boligfelt Haukland øst
6 utleieboliger for ungdom
reguleringsplan boligfelt Ualand
kommunal medvirkning til ny avkjørsel E-39 planovergang Ualand
ny fylkesvei Kjørmo - Geitebrua (kommunal medvirkning)
Mange av disse investeringene har latt seg gjennomføre fordi en både administrativt og politisk har jobbet aktivt for å få fylkeskommunale eller statlige tilskudd.
I inneværende periode utgjør disse tilskuddene til sammen nærmere 20 mill kr. I tillegg kommer statlige midler på ca 25 mill kr til gjennomføring av eldreplanen ved omsorgsboliger og sykehjemsplasser. Det er også benyttet betydelige kommunale midler for å realisere disse investeringene.
