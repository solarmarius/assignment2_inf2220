
16.06.2004
ARBEIDERPARTIETS STORTINGSGRUPPE
.
Kjempeløft for samferdsel!
Stortinget har i dag debattert og vedtatt Inst.nr.240 (2003-2004) jamfør St.meld.nr.24 (2003-2004) Nasjonal Transportplan 2006 - 2015.
Stortingets flertall vedtok i kveld å øke rammene til samferdsels med 22 milliarder kroner. Arbeiderpartiets forslag fikk subsidiær støtte fra FrP, SV og Sp.
- Regjeringsmedlemmer og spesielt Høyres medlemmer i samferdselskomiteen har prøv å så tvil om flertallets vedtak om 22 milliarder. Denne tvilen er nå borte. Statsråden lovte i debatten at hun skal følge opp rammeøkningen i handlingsplanene for etatene. Denne avklaringen var helt nødvendig og det eneste samferdselsministeren kunne gjøre. Stortinget kunne vanskelig ha godtatt at et regjeringsmedlem så bort fra Stortingets vedtak, sier Oddbjørg Ausdal Starrfelt.
Vedtaket gir følgende hovedprioriteringer:
10 milliarder mer til veg,
10 milliarder mer til jernbane,
1,5 milliarder mer til kollektivtrafikk,
500 millioner mer til havner.
{{Vedlagt ligger detaljert oversikt over hva de 22 ekstra milliardene i Nasjonal transportplan vil gå til.}}
