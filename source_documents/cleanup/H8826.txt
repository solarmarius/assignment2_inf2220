
Stortinget, 2. desember 2004
Rolf Terje Klungland, Ap
Nederlag for Regjeringen i viktig i industrisak!
Om kort tid mister den kraftforedlende industrien sine kraftkontrakter og flere tusen arbeidsplasser står i fare. I motsetning til Regjeringen tar Arbeiderpartiet denne situasjonen meget alvorlig, sier Arbeiderpartiets energipolitiske talsmann, Rolf Terje Klungland.
Arbeiderpartiet fikk i vår flertall på Stortinget for å be Regjeringen utrede nye langsiktige kraftavtaler for industrien. Denne jobben har ikke Regjeringen gjort. Saken de la frem i statsbudsjettet gir ikke svar på de utfordringer industrien står fremfor. Derfor er jeg nå glad for at en samlet Energi- og miljøkomite nå har bestemt seg for å bruke mer tid på å behandle denne viktige saken, sier Klungland
Denne saken er nok et eksempel på Regjeringens fravær av næringspolitikk. At Arbeiderpartiet også nå får regjeringspartiene med på å gi denne saken en seriøs behandling, kan ikke oppleves som noe annet enn et nederlag for Regjeringen. Det er tragisk for landet at vi har en så industrifiendtlig regjering, avslutter Klungland.
