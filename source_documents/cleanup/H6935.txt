
28.03.03
Senterpartiet
Senterpartiet er utålmodig: Spør om teksting for hørselshemmede
- Det er et demokratisk problem og klart diskriminerende at landets hørselshemmede ennå ikke kan følge alle direktesendte nyhets- og aktualitetsprogram på NRK, sier Senterpartiets kulturpolitiske talsperson Eli Sollied Øveraas.
- Senterpartiet forventer nå at kulturministeren setter fortgang i saken og pålegger NRK å tilpasse tilgengelig teknologi for teksting av direktesendte programmer til norske forhold, sier Sollied Øveraas som førstkommende onsdag stiller spørsmål i Stortingets spørretime om framdriften for dette arbeidet.
Dette temaet har vært tatt opp i Stortinget gjentatte ganger. Stortingsflertallet uttalte i forbindelse med budsjettbehandlingen før jul at tekstprosenten i løpet av 2005 må heves til 50% av alle programmer med norsk tale.
