
Østfoldlista
Program 2001-2005
Østfoldlista vil bygge på Norges Grunnlov, norsk kulturarv, norske tradisjoner, demokrati og med basis i det kristne livssyn.
E6 Oslo - Svinesund forseres utbyggingen til fire felts motorveg fra fylkesgrensen mellom Østfold og Akershus til riksgrensen ved Sverige på Svinesund. Utbyggingen skal foregå parallelt med planene for utbygging av E6 i Sverige. Det skal ikke kreves noen form for bompenger eller andre avgifter.
E18 Oslo - Ørje forseres utbyggingen til fire felts motorveg fra Vinterbro til riksgrensen mot Sverige i Ørje. Bompengestasjoner skal fjernes og det vil ikke bli innkrevd noen form for avgifter på vegstrekningen.
E6 og E18 fra Oslo til Vinterbro må trafikkårene forbedres slik at flaskehalsen for trafikkavvikling fjernes. Mange pendlere og næringslivet bruker spesielt denne traseen og må derfor ikke møte hindringer som trafikkork.
Utbygging av riksvegnettet vil få førsteprioritet fremfor utbygging av jernbane. Strekningen Moss til Råde bør bygges ut med dobbelspor. Aktualiseres videre utbygging bør byene Sarpsborg og Fredrikstad få en felles stasjon på Rolvsøy, og en rett jernbanestrekning mot Halden. Dobbeltspor mellom de to byene forringer miljøet og er uaktuelt.
Jernbanetraseen gjennom Moss bør få en løsning vekk fra byens gater. Strekningen Sandbukta og Såstad bygges ut sammenhengende. Innkreving av avgifter til dette formål skal ikke være nødvendig.
Fylkespolitikere skal ikke styre driften ved sykehusene. Det må bli slutt på rammefinansiering slik at pengene i steden følger pasienten.
Det avsettes tilstrekkelig med midler til støyreduksjoner slik at minstekrav for støy i forurensingsloven oppfylles.
Vedlikehold av riks- og fylkesveier er også et forsømt kapitel i Østfold. Flere strekninger bærer preg av manglende vedlikehold. Etterslepet på 165 mil. kr. må bevilges i kommende budsjett. Trafikkveksten i fylket er størst i landet.
Østfold lista vil foreslå ved lov at skader på motorkjøretøy eller personskader som skyldes manglende vegvedlikehold skal bekostets av ansvarlig offentlig instans.
Det er et offentlig ansvar at særlig farlige skjær og grunner merkes tilstrekkelig på sjøen. Kystverket bør samarbeide med fritidsbåtfolket og forsikringsselskapene ved merking på sjøen.
Redningshelikopteret på Rygge skal ha 15 minutters beredskapstid. Helikoptermannskapet og legenes beredskapstid må samsvare. Der må være en fast anestesilege på plass.
Det er viktig å ha en 12 mils territorial grense langs vår kyst og en tilstrekkelig overvåkning av Norges kyststripe på 57.000 kilometer, inkludert øyer. En østfolding kjenner godt til historien fra 1814, 1905 og 1940 og vet betydningen av å ha et tilstrekkelig forsvar.
Så lenge det politiske flertallet velger å videreføre det særegne Vinmonopolet vil Østfold lista foreslå flere utsalgssteder i fylket med selvbetjeningspol og lavere priser, i konkurranse med Sverige.
Østfoldlistas hovedoppgave er å arbeide for sterk nedsettelse av skatter og avgifter, bekjempe offentlige inngrep og detaljstyring overfor borgerne, samt fremme Østfold borgernes interesser.
I dag er bilbruk et nødvendig gode. Derfor må bensinavgiften som utgjør ¾ av bensinprisen reduseres vesentlig i oljelandet Norge. Det vil komme både næringslivet og ikke minst småbarnsfamilier og distriktene til gode. Dieselavgiften er inkludert.
Dagens årsavgift på bil kr.2265 skal fjernes i perioden, sammen med en kraftig reduksjon av registrerings- og omregistreringsavgift på kjøretøyer. Østfold listen bidrar nok allerede til statskassens pengebinge på bilhold.
Fartsbegrensningene i Norge ligger på et nivå som ikke samsvarer med dagens teknologiske utvikling på bil, eller på ellers gode vegstrekninger. På fire felts motorveg bør hastigheten økes til 120 km i timen.
Østfold lista vil velge Rygge fremfor den sivile Gardermoen flyplass som hovedflystasjon for luftforsvaret. I Rygge får forsvaret den frihet og ikke minst fleksibilitet som er mest hensiktsmessig både i luftrommet og på bakken til å betjene kampfly m.m.
Det er delte meninger om at flyplassen på Rygge vil egne seg til sivil luftfart. Østfold lista vil la innbyggerne i Mosseregionen: Rygge, Råde, Våler og Moss få avgjøre dette i en folkeavstemning.
Rikspolitikere driver ofte med detlajstyring av kommunene. Når det gjelder reguleringsplaner må kommunene få stå mer fritt til å disponere offentlige arealer som lokalpolitikere synes er mest tjenlig for kommunen. Østfold lista vil foreslå at forbud mot etablering av kjøpesentre opphører.
Det må satse mer på utdanning som er relatert til næringslivets behov. Derfor bør små-, mellomstore og større næringer tas mer med på samråd når utdanningsstruktur og skoleinvesteringer skal velges.
Østfoldlista vil bekjempe grensekriminalitet. Derfor er det av særdeles stor betydning at ansvaret for grensekontrollen for Østfold bør ligge i Halden. Spesialistgruppen i Halden politiet er en viktig del i kampen mot narkotika- og menneskesmugling, samt kampen mot all organisert kriminalitet.
Østfoldlista tar ikke utgangspunkt i tesen om at større domstoler er mer effektive enn andre domstoler. Det bør fortsatt være fem domssogn i Østfold fylke; Sarpsborg, Mysen, Fredrikstad og Moss, samt Halden som er knyttet til grensen.
Hærens forvaltningsskole er nylig vedtatt flyttet fra Østfold til Oslo. Østfold lista vil igjen foreslå denne skal fortsette i Halden på Fredriksten festning. Her kan skolen starte opp umiddelbart da alt er tilrettelagt. Denne løsningen krever ikke nybygg og investeringer som på Akershus festning.
Kommunene i Østfold blir stadig påtvunget av UDI til å bosette flyktninger til tross for at den enkelte kommune ikke har kapasitet. Når man vet at godt over 90% av de som får opphold i landet ikke er reelle flyktninger, men får status på humanitært grunnlag, er det etter Østfold lista sin oppfatning riktig å innfør en politikk som går på repatriering.
I Østfold og Vestfold er kommunene langt fattigere enn i Nordland og Finnmark. Østfold lista vil presse de øvrige politikerne fra fylket til å rette blikket mot Østfold. Når eksempelvis Askim får mindre enn 1/3 av det kommuner i Nord-Norge får per innbygger MÅ Østfold stå mer samlet!
ØSTFOLDLISTA VI FREMME FØLGENDE SAKER PÅ STORTINGET
· Fulle sosiale ordninger og rettigheter skal først og fremst gjelde stasborgere av Norge
· Personer med inntekt under 150.000 kroner skal ikke betale inntekt skatt
· Pensjonister og uføretrygdede tildeles minimum lønnstrinn 1 (151.300) som indeksreguleres årlig
· Det skal lønne seg å kobbe i Norge og derfor skal det jobbes for innføring av flat beskatning
· Pasienter, pårørende, lege skal uten opphold få velge det sykehus man har behov for ved operasjon
· Avskaffe korridorpasienter på sykehusene ved å opprette tilstrekkelige sengeplasser
· Syke mennesker må få større tilgjengelighet til lege slik at det er huslegen som oppsøker pasienten
· Seksuell legning som homofil eller lesbisk skal ikke føre til særordninger, herunder adopsjon
· Det innføres obligatorisk HIV test av alle utenlandske statsborgere som søker opphold i Norge
· Statsborgerskap kan oppnås etter 10 års sammenhengende botid , men man må ikke være straffet
· Det aksepteres kun et stasborgerskap i Norge slik at det ikke blir mulig å ha flere statsborgerskap
· Fjerne forskjellsbehandling i offentlige særordninger som favoriserer utlendinger i forhold til nordmenn
· Avvikle systemet med kirkeasyl slik at politiet gis adgang til å kunne pågripe ulovlige innvandrere
· Utvise automatisk utenlandske statsborgere som er dømt for vold, voldtekt, narkotikaomsetning
· Det innføres sterkere straffereaksjoner mot praktisering av bigami og omskjæringer på barn
· Utvidet bruk av folkeavstemninger som bindene folkeavstemning om asyl- og flyktningepolitikken
· Fjerne all U-hjelp som går til korrupte diktaturer sin luksus, kjøp av våpen og til krigføring i eget land
· Gjøre det straffbart å rømme fra fengsel eller ikke komme tilbake til fengsel etter permisjon
· Tiltak for å bekjempe narkotika omsetningen i fengslene med utvidet kontroll av innsatte/besøkende
· Bygge tilstrekkelig med fengselsinstitusjoner slik at straffedømte ikke må stå i soningskø
· Innføre ordninger med at volds- og sedelighet forbryteres navn kan publiseres i full offentlighet
· Forbrytere skal behandles som forbrytere og skal i større grad gjøre opp for seg overfor ofrene
· Promillegrense ved bruk av motorvogn skal være lik den felles europeiske grensen på 0.5 promille
· UP nedlegges som en enhet og stillingshjemlene overføres politidistriktene
· Stoppe innføringen av ulike avgiftsordninger overfor båtfolket ved bruk av fritidsbåt
· Sørge for ikke å ha verdens høyeste avgifter på vin, brennevin, øl, sigaretter, sigarer, snus og tobakk
· Lovlige omsettelige varer skal kunne selges i butikk, som betyr at all monopolvirksomhet opphører
· Kvotene for innførsel til Norge, som alkohol, tobakk, med mer likestilles med Sverige og Danmark
· Gjøre sidemålsundervisning frivillig slik at faget ikke virker som er barriere for å oppnå eksamen
· Fylkeskommunene nedlegges som et eget forvaltningsnivå og oppgavene overføres stat og kommuner
· Innføre absolutte frister i forvaltningsloven for behandling av saker i det offentlige overfor borgerne
· Skal oppgaver og reformer pålagges av rikspolitikere må nødvendige midler gis kommunene
· Det nedlegges forbud mot at kommuner skal kunne pålegges landets innbyggere eiendomsskatt
· Dagens boligbeskatning er umoralsk og skal fjernes i det norske avgiftssystemet
· Subsidieordninga via SND avskaffes og midlene kanaliseres til skatte- og avgiftslettelser
· Det skal være attraktivt for norske rederier å seile sine skip under norsk flagg
· Forsvaret skal inneha obligatorisk verneplikt og spesialister i de ulike våpengrener
· Kulturskatter som er av nasjonal interesse ivaretas av det offentlige, gjerne i samarbeid med private
Kandidatene på Østfold lista har følgende enkle leveregel og grunnprinsipp for et godt samfunn
DU SKAL IKKE PLAGE ANDRE, DU SKAL VÆRE GREI OG SNILL, MEN FOR ØVRIG KAN DU GJØRE SOM DU VIL!
