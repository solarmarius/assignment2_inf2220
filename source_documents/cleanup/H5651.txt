
8.3.2002
Senterungdommen
Senterpartiet må klargjøre sitt syn på statskirken!
I forbindelse med at Bakkevig-utvalget la frem sin innstilling ble det gitt kommentarer fra noen av Senterpartiets stortingspolitikere som kunne skape tvil om partiets standpunkt i forhold til statskirken. Programmet som ble vedtatt på landsmøtet er derimot svært klart: Senterpartiet vil bevare statskirkeordningeningen.
Det ble på Landsmøtet også fremmet et forslag om at saken skulle vurderes på ny når Bakkevig-utvalget la frem sin innstilling. Dette forslaget ble forkastet av landsmøtet.
Senterungdommen mener at kun et nytt landsmøte kan endre vårt syn, og av hensyn til våre velgere bør ikke dette skje før programbehandlingen til neste stortingsvalg. Vi gikk til valg med løfte om å forsvare
statskirkeordningen og kan ikke uten videre forlate dette synet. Heller ikke utvalget som partiet har satt ned for å se på kirke-stat spørsmålet kan endre dette.
