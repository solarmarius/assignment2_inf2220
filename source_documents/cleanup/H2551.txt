
Lørdag 19. mars 1994
Kristelig Folkepartis landsstyre:
FORHANDLINGSRESULTATET BEKREFTER KrFs NEI TIL EU
Landsstyret i KrF samlet til møte 19. mars 1994, viser til partiets stortingsvalg-program, der KrF går inn for:
Dette standpunktet ble tatt ut fra en samlet vurdering av politiske og økonomiske målsettinger i EU i forhold til viktige nasjonale prioriteringer og behov.
Etter landsstyrets vurdering illustrerer forhandlingsresultatet på en treffende måte hvor vanskelig det er å finne tilfredsstillende løsninger når rammevilkårene for næringslivet er såvidt forskjellige i Norge og EU. Vanskelige interessekonflikter innen jordbruk og fiske er forsøkt løst med ulike overgangsordninger.
Til tross for iherdig norsk forhandlingsinnsats er det usikkert hvordan ramme-vilkårene for primærnæringene blir innen et felles EU-regime når overgangstiden er over. Noen positive formuleringer og viljeserklæringer er ikke godt nok for å sikre en trygg fremtid for disse næringene som har en slik avgjørende betydning for å opprettholde levedyktige bygdesamfunn og en desentralisert bosetting i landet vårt.
Landsstyret mener at forhandlingsresultatet underbygger og styrker partiets stand-punkt om å si nei til medlemsskap i EU. Med dette utgangspunktet vil KrF delta i en saklig og engasjert debatt om medlemsskap i EU hvor dette viktige spørsmålet til slutt skal avgjøres av folket gjennom en folkeavstemning.
Resolusjonen ble vedtatt mot én stemme, og én avholdt seg fra å stemme.
