
Søndag 4. juli 1993
Østfold KrFs sommerstevne:
VERDIVALG - IKKE REGJERINGSVALG
-Stortingsvalget 1993 blir et viktig verdivalg, og jeg minner om at Kristelig Folkeparti er det eneste partiet som ikke fristiller sine stortingsrepresentanter i viktige verdi-politiske spørsmål. Det sa stortingsrepresentant Odd Holten under Østfold KrFs sommerstevne i Ørje søndag 2. juli.
Odd Holten sa at når verdispørsmål blir privatisert, er det fordi partiene mangeler en overordnet kristen-etisk orientering og forankring. Han karakteriserte debatten om regjeringsspørsmålet som et spill for galleriet, og avviste at årets valg blir et valg mellom en Gro-regjering eller en Kaci-regjering. Han viste til at i den siste stortingsperioden stemte Høyre og Arbeiderpartiet likt i 80 prosent av avstemningene.
-I alle store saker er de på linje, det er nok å nevne EF-saken, omleggingen av jordbrukspolitikken og de verdi-politiske sakene, sa Odd Holten.
