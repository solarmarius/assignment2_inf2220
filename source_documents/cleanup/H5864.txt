
15/5-02
Ola D. Gløtvold (Sp):
Et svik mot de eldre og kommunene
-Regjeringens forslag til avslutning av handlingsplanen for eldreomsorgen er et svik både mot de eldre og kommunene, sier Senterpartiets sosialpolitiske talsmann Ola D. Gløtvold.
Regjeringen foreslår kun 2.000 nye institusjonsplasser mens behovet er 9.300 slik kommunene har søkt om. Dette er et uhørt svar på kommunenes planer og behov, og Senterpartiet mener at de kommuner som har fått sine planer godkjent av statlige myndigheter må få finansieringstilsagn og penger etter eldrereformens opplegg.
-Senterpartiet vil arbeide for at det blir flertall for dette i Stortinget, sier Ola D. Gløtvold.
