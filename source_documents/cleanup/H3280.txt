
onsdag, 11. februar 2000
Fra stortingsrepresentant Odd Holten
Start av nye E-18 utbygging fra Ørje i høst?
- Mye tyder på at anleggsarbeidene på E-18 fra Ørje kan påbegynnes i høst, uttalte stortingsrepresentant Odd Holten på årsmøtet til Marker KrF torsdag 10. februar.
Ha fortalte videre at Samferdselskomitéen for tiden arbeider med Østfoldpakke fase I, og flertallet vil i denne forbindelse anbefale bl.a. denne viktige utbyggingen av E-18 ved hjelp av bompengefinansiering.
- Samferdselsminister Dag Jostein Fjærvoll anfører et stort behov for denne utbyggingen, noe Stortinget slutter seg til, sa Odd Holten. Ca. 25 pst. av alt gods fraktes via E-18 i dag. Dette i seg selv er en stor belastning, og har ført til flere ulykker i årenes løp i tillegg til vanskelig fremkommelighet på grunn av en veg som langt fra er bygget for så stor trafikkbelastning.
-Det blir derfor viktig å ha en sammenhengende anleggsdrift på E-18 til den er ferdig utbygget gjennom hele Østfold fylke, uttalte Odd Holten
