
2/5-02
Skuffet over FN
Unge Venstre er svært skuffet over at FN ikke vedtok å opprette en granskningskommisjon for Jenin. Israel, sammen med USA, nekter under enhver omstendighet å føye seg for FN-krav som kan medføre rettslige forfølgelser av sine egne borgere. Israel har vunnet over rettferdigheten i denne saken, sier Frode Fjeldstad, sentralstyremedlem i Unge Venstre.
Israel påstår at de ikke har noe å skjule, og at færre enn ti sivile er drept i kampene i Jenin. Dette er tall som helt åpenbart må være feil, men som kan komme til å bli stående uten en ekstern og uavhengig granskning.
Mens land som Rwanda og tidligere Jugoslavia, har måttet føye seg for slike domstoler, ser vi at krigsforbrytelser begått av USA og Israel blir forbigått i stillhet. - Denne forskjellsbehandlingen er uakseptabel, og Norge må protestere, avslutter Fjeldstad.
