
19/01-00
FREMSKRITTSPARTIETS
STORTINGSGRUPPE
Fra Stortingsrepresentantene Thore A. Nistad (Oppland) og Per Roar Bredvold (Hedmark)
Full støtte til lastebileierne !
Stortinget, 19/1-00.
Stortingsrepresentantene Nistad og Bredvold har i dag hatt møte med Norges Lastebileier  Forbund Avdeling Hedmark og Oppland og en rekke frustrerte lastebileiere fra det samme distriktet på Stortinget. Nistad og Bredvold hadde med seg Fremskrittspartiets finanspolitiker og avgiftsansvarlig Kenneth Svendsen.
 Vi støtter lastebileierne i deres kamp mot de økte avgiftene på diesel, sier Nistad og Bredvold, som nå frykter at et stort antall arbeidsplasser vil gå tapt innenfor transportnæringen i disse to fylkene.
- Vi vil støtte lastebileierne i deres fortsatte kamp mot økte avgifter og vi håper at de vil fortsette med lovlige aksjoner inntil avgiftene blir satt ned.  Denne saken viser at vi nå har en Regjering som er mer opptatt av miljøspørsmål enn å sikre næringslivet i distriktene, sier Nistad og Bredvold.
- Regjeringen påstår at økte avgifter er for å sikre miljøet, men vi tror at sannheten er at den kun er ute etter å fylle opp en statskasse som allerede er full nok som den er, uttaler Nistad og Bredvold.
