
7.12.2004
Sp
Teksting av direktesendte program:
"En samlet kulturkomite ber Regjeringen bidra til at det blir utviklet teknologi for talegjennkjennelse slik at en kan nå målene for teksting av direktesendte program," uttaler stortingsrepresentant for Senterpartiet, Eli Sollied Øveraas.
"Det har en rekke ganger blitt pekt på at det er et sentralt mål i kulturpolitikken at kultur skal være tilgjengelig for alle, også for de om lag 600 000 hørselshemmede i landet vårt. Fjernsyn er det mediet som nordmenn bruker mest tid på, og dermed en av de viktigste kulturformidlerne vi har.
NRK`s prøveprosjekt med direktesending av noen program, er fremdeles på prøvestadiet, og det er usikkert om kvaliteten er god nok til at den kan gjøres permanent."
"Når Stortinget ennå en gang understreker at Regjeringen har et ansvar i å bidra til teknologiutviklingen, er dette et sterkt signal til kulturministeren om å ta dette på alvor," sier Sollied Øveraas.
"Senterpartiet har vært pådriver for at flest mulig direktesendte tv-program skal tekstes. Målet er ennå ikke nådd, men vi vil stå på slik at vi kan gi de mange tusen hørselshemmede et fullgodt fjernsynstilbud," avslutter Sollied Øveraas.
