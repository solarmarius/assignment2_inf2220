
PRESSEMELDING 6/9-99
UMORALSK ANSVARSFRASKRIVELSE FRA KLEPPA!
Når sosialminister Kleppa til Aftenposten sier at Det er urovekkende at det er så store forskjeller i tilbudet til svært hjelpetrengende eldre. Dersom disse tallene er et uttrykk for at kommunene ikke har et forsvarlig tilbud overfor sine mest pleietrengende , så er det bekymringsfullt. Så er det en fullstendig umoralsk ansvarsfraskrivelse, sier FrP-formann Carl I Hagen.
Det faktum at det er meget store forskjeller innen eldreomsorgstilbudet fra kommune til kommune har vært kjent av Regjeringen Stortinget de siste tiår. Dette er noe både Kleppa og de øvrige partier i Stortinget har villet de siste 15 år og det er de øvrige stortingspartier som har det hele og fulle ansvar. Siden 1985 har Fremskrittspartiet ved en rekke anledninger fremmet forslag om at det økonomiske og organisatoriske ansvar for eldreomsorgen burde overføres til staten ved Rikstrygdeverket. De lokale trygdekontorer burde slås sammen med den kommunale eldreomsorgsadministrasjon til et felles eldreomsorg- og trygdekontor. Pengene til det nødvendige tjenestetilbud for de pleietrengende eldre skulle så komme fra folketrygden på samme måte som alderspensjon, uførepensjon, svangerskapspermisjon og andre trygde- og hjelpetilbud til eldre, uføre og funksjonshemmede. En av våre begrunnelser for et slikt system har nettopp vært å sikre alle eldre og funksjonshemmede det samme tilbud uavhengig av bosted i dette land, sier Hagen.
Ansvarsoverføringen fra de øvrige partier til kommunene på dette området er egentlig kvalmende, sier FrP-formannen.
