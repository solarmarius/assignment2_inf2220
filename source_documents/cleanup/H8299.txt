
18.4.2004
Sv
Muren ødelegger fredsprosessen
"Muren ødelegger fredsprosessen"
Sier Sawsan Sahel og Nesrin Alhanbali fra Palestinian Federation of Womens Action.
I helgen var de på besøk på Sosialistisk Venstrepartis kvinnepolitiske landssamling, hvor kvinner fra hele Norge er representert.
"Fredsprosessen er basert på prinsippet om jord for fred, respekt for FNs resolusjoner og grensen fra 1967" sier Sawsan og Nesrin "Muren bryper med dette og enhver dialog har opphørt"
Hverdagen for palestinere, ikke minst kvinner har nærmest blitt uholdbar. Palestinere mister jord og hus, barn kommer ikke til skolen og pasienter kommer ikke til sykehus. Det er eksempler på at kvinner ikke kommer til fødestuene i tide.
25% av familiene har mistet mannlige forsørgere og er avhengige av kvinner som ofte mangler både ferdigheter og ressurser til å være hovedforsørgere.
Vold mot kvinner har steget dramatisk den siste tiden.
"Israels rettsløse drap på al-Rantissi vil øke voldsspiralen ytterligere. USAs godkjenning av Israels overgrep er nok en provokasjon." sier Kari Anne Moe.
"SV vil fortsette å følge situasjonen i Palestina nøye, spesielt viktig er det å være klar over kvinnenes vanskelige situasjon."
Sahel og Alhanbali var sterkt preget av gårsdagens hendelser under dagens møte.
På den landssamlingen i helgen ble det fremmet mange gode forslag til hvordan SVs lokallag vil jobbe videre med praktisk solidaritetsarbeid.
