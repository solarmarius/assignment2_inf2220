
08. august 2005
Arbeiderpartiet
En aktiv næringspolitikk
Arbeiderpartiet la i dag fram sitt næringspolitiske handlingsprogram. Det ble presentert av partileder Jens Stoltenberg i forbindelse med en stor næringslivskonferanse i Trondheim.
10 hovedpunkter i Arbeiderpartiets næringspolitikk:
Arbeiderpartiet vil arbeide for at den samlede norske forskningen kommer opp på 3 prosent av BNP innen 2010
Arbeiderpartiet vil gi skolen et kunnskapsløft, styrke yrkesopplæringen og øke samarbeidet mellom næringsliv, universiteter og høyskoler
Arbeiderpartiet vil etablere en god finansieringsordning for etter­- og videreutdanning, med bidrag både fra arbeidsgivere, arbeidstakere og myndigheter
Arbeiderpartiet vil beholde fellesskapets eierskap til naturressurser som vannkraft, fisk og petroleum, og til viktige offentlig eide selskaper
Arbeiderpartiet vil øke rammene til Innovasjon Norge og spisse innsatsen på prioriterte satsingsområder
Arbeiderpartiet vil øke innenlandsk bruk av naturgass og bidra til utbygging av infrastruktur for gasstransport
Arbeiderpartiet vil øke satsingen på vei, jernbane og kollektivtrafikk med to milliarder kroner årlig de neste ti årene i forhold til det regjeringen har lagt opp til i sine planer
Arbeiderpartiet vil utvikle nasjonale strategier på områder hvor Norge har særlige fortrinn, som fiskeri og havbruk og reiseliv
Arbeiderpartiet vil styrke samarbeidet med arbeidslivets parter for å skape et inkluderende arbeidsliv
Arbeiderpartiet vil føre en økonomisk politikk som sikrer næringslivets konkurranseevne og stabil kronekurs, og ha stabile og konkurransedyktige skattemessige vilkår for næringslivet
