
Dato: 2003-10-14
Stortingsrepresentant Arne Sortevik (FrP), fraksjonsleder Kirke-, Utdannings- og Forskningskomiteen
FRP VIL FJERNE PEDAGOGISK MOBBING
- Stortingets utdanningskomité har nå avgitt innstilling om behandling av forslag om å gjøre skriftlig sidemål valgfritt. Det er beklagelig at de andre partiene ikke tør å fjerne obligatorisk skiftlig sidemål i videregående skole, sier Arne Sortevik, skolepolitisk talsmann for FrP.
- Etter en valgkamp der fokus har vært på ressursmangel i skolen og i forkant av en budsjettbehandling i Stortinget der fokus også vil være på ressurstildelingen til skolen er det beklagelig at det fortsatt skal brukes tid og penger på en dobbel språkstandard i Norge, sier FrPs Arne Sortevik.
- Det er på bakgrunn av et privat forslag fra FrP-representantene Ulf Erik Knudsen, Ursula Evje og Arne Sortevik at Utdanningskomiteen nå har behandlet saken, sier Arne Sortevik som peker på at Høyre i denne saken åpenbart må gå på akkord med sin egen programpost om å gjøre skriftlig sidemålsundervisning valgfri for å tekkes småpartiene KrF og V.
- Regjeringenspartiene skjuler seg i første omgang på kommende behandling av Kvalitetsutvalgets innstilling, men dette er en viktig signalsak som krever egen behandling og tydelig standpunkt, legger Arne Sortevik til.
- Vi har forsøkt å få de andre partiene med på å lage en egen melding om norskfagets stilling der det også åpnes for forsøksvirksomhet som kan omfatte skriftlig sidemål som valgfag. Heller ikke en slik åpning vil de andre partiene være med på - sier en oppgitt Arne Sortevik fra FrP.
- For 9 av 10 elever betyr sidemål nynorsk. Undersøkelser viser at svært mange elever er negativ til nynorsk. Mange fagfolk hevder at de faglige prestasjonene i skriftlig nynorsk er dårlig og blir dårligere. Skriftlig sidemål kan derfor vurderes som en pedagogisk mobbing av elever. FrP vil fjerne også denne mobbingen - sier skolepolitisk talsmann for FrP Arne Sortevik.
Dok 8:110 behandles i Stortinget tirsdag 21.10.2003.
