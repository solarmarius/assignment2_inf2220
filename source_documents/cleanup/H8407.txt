
Stortinget 28. mai 2004
Stortingsrepresentant Inger S. Enger (Sp)
Avgift på engangsemballasje er viktig for miljø og arbeidsplasser
?Det vil være dårlig miljøpolitikk å legge opp til sentralisering av mineralvann- og ølproduksjonen, atskillig økt transport og mer søppel, sier Senterpartiets miljøpolitiske talskvinne Inger S. Enger. ?Regjeringen mener at de miljøpolitiske argumentene for å opprettholde avgiften på engangsemballasje er svekka. Da kan de ikke ha utreda konsekvensene grundig nok, sier Enger.
Reaksjonene fra bryggerinæringa viser at eksistensen til svært mange av de mindre bryggeriene er trua dersom avgiften på engangsemballasje forsvinner. Vi kan risikere en sterk økning i importen og at vi bare sitte igjen med et par store bryggerier i Norge. Dette vil være en svært uheldig utvikling. Mange viktige arbeidsplasser vil gå tapt og drikkevarene må transporteres milevis på trailere. Mer søppel fra engangsemballasje vil bli liggende og slenge i naturen.
?Senterpartiet er opptatt av at vi skal ha kortreist mat. Dette må i høyeste grad gjelder drikkevarer. Det er meningsløst å skulle transportere produkter med så stor andel vann for eksempel langt nedenfra i Europa og til Norge, sier Enger.
