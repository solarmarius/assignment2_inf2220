
11.04.03
Hallgeir Langeland, nestleder av Stortingets energi- og miljøkomité og Bjørn Lian, SVs varaordfører Sauda
- SV skuffet over Regjeringens Saudautbygging
Olje og energiminister Einar Steensnæs la i dag fram Regjeringens stortingsproposisjonen om ny kraftutbygging i Saudaområdet.
- Jeg er veldig skuffet over at naturvernprinsippet er lagt til side, sier SVs varaordfører i Sauda Bjørn Lian. Vi mener det er mulig å få et godt opprustingsprosjekt ved å utvide områdene som allerede er berørt og spare de urørte fossene. Isteden forsøker Regjeringa å tekkes verneinteressene ved å redusere NVEs opprinnelige planer.
Regjeringen er avhenging av å forhandle seg fram til et flertall med opposisjonen skal en utbygging bli vedtatt. Det kan medføre store endringer av planene slik de foreligger. I et eventuelt forlik vil utbygging av Lingvong- og Tengesdalsvassdraget og Maldalselva være svært vanskelig å akseptere for SV.
- Regjeringens forslag er uholdbart og en seier for de gamle kraftromantikerene, sier Hallgeir Langeland, vi vil i Stortinget jobbe for at forslaget forbedres slik at naturverninteressene også blir tatt hensyn til. Da er det er en betingelse at ingen av de urørte verneverdige fossene røres.
