
torsdag, 10. juni 1999
Frå stortingsrepresentant Modulf Aukan
Viktig vedtak for verdiskaping
I dag har Stortinget vedtatt en femårsplan for verdiskapning på grunnlag av skog. -Ut frå dette programmet bør vi alt i dag, ved denne behandlinga, utfordre arkitektar, entreprenørar, byutviklarar og etatar som steller med byfornying, om å ta treverk med i vurderingane på line med stål, betong og glas, dette sa medlem av næringskomiteen Modulf Aukan under debatten i Stortinget torsdag.
Skognæringa er den tredje største næringa i Norge, og Modulf Aukan er oppteken av det enorme forvaltaransvaret som ligg i arbeidet med skogen. -Forvaltning under ansvar må alltid stå sentralt i alt som har med skogskjøtsel å gjera. Dette er ei næring og ei livsform som krev planlegging og tenking frå ein genrasjon til ein annan påpeika han.
Auken er oppteken av at dei problem norsk møbelindustri har med å få tilført nok norsk råstoff. -Denne utfordringa må norsk skogbruk ta, sa Aukan og oppfordra skogbruket til å sørgje for at det på lang sikt vert framskaffa mellom anna furuvirke av ein slik kvalitet at norske møblar som internasjonalt er populære, kan påstå å vera ikkje berre "made in Norway", men også laga av norsk tømmer.
I sitt innlegg peika også Aukan på prosjektet "Levande skog", og sa at både skognæringa og Regjeringa er oppteken av eit miljøvenleg skogbruk. -KrF støttar det ambisjonsnivået Regjeringa har for miljøsatsing i skogbruket. Ei forskrift på dette området vil kunne innførast om eit til to år, slik at det frivillige arbeidet med levande-skog-standarden har fått virka ei tid. Aukan la til slutt til at ei sånn ordning vil vera i tråd med Regjeringa si målsetting om "Eit enklare Norge".
