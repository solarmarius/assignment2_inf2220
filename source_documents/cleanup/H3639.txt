
21.03.00
Øystein Djupedal, finanspolitisk talsmann i SV:
Sosialistisk Venstrepartis Pressetjeneste
Hold Hydro Seafood på norske hender
- SV er bekymret over at et så viktig selskap som Hydro Seafood står i fare for å bli solgt ut av landet. Etter uttalelser å dømme, skal det være et flertall av Ap, SV og Sp på Stortinget som går i mot å selge Hydro Seafood til utlandet. Fiskeriminister Otto Gregussen må på banen for å beholde selskapet på norske hender, sier Øystein Djupedal, finanspolitisk talsmann i Ssosialistisk Venstreparti (SV).
Djupedal har nå sendt et brev til fiskeriministeren, med kopi til næringsministeren, om at ministrene må legge til rette for norsk eierskap i et selskap som er svært betydningsfullt for norsk oppdrettsnæring. Brevet er vedlagt sammen med et leserinnlegg fra Djupedal om saken.
