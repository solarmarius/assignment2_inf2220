
10.10.2003
Parlementarisk leder i KrF Jon Lilletun
Kommentar til vinneren av fredsprisen 2003
- Et kraftig signal til oss i Vesten!
- Fredspristildelingen er et kraftig signal til oss i vesten om å bekjempe vårt fiendebilde av islam og bygge bro mellom to kulturer. Dette sier KrFs parlamentariske leder Jon Lilletun
Lilletun roser nobelkomiteen for å ha gitt fredsprisen til den iranske advokaten og menneskerettighetsforkjemperen Shirin Ebadi.
- Dette er en svært verdig fredsprisinner. Hun er sterk kvinne og troende muslim, som sloss for menneskerettigheter og ikke-vold og for å styrke kvinner og barns rettsbeskyttelse. Dette vil opplagt bety mye for troende muslimer og hjelpe kvinner som kjemper for menneskerettigheter i den muslimske verden. Ebadi har som muslim sett viktigheten av dialog og religionsfrihet. Jeg tror dette vil skape en større forståelse for mangfoldet i Islam i den vestlige delen av verden, sier Lilletun.
- Men dette er først og fremst et kraftig signal til oss i Vesten! Det er ikke tvil om at Islam har fått et svært negativt stempel etter 11. september. Nå får vi hjelp til å bekjempe vårt fiendebilde, og vi ser et nytt ansikt av Islam. Vi kristne i vesten har fått en muslimsk kvinne som forbilde! Dette sier KrFs Jon Lilletun.
