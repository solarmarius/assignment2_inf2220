
9. november 2001
Stortingsrepresentant Kenneth Svendsen (FrP)
Ny nedtur for busstilbudet i distriktene!
- Det er svært skuffende at regjeringen foreslår å fjerne siste rest at avgiftskompensasjonen for ekspressbussene, sier FrPs samferdselspolitiske talsmann, stortingsrepresentant Kenneth Svendsen, i en kommentar til regjeringens endringsforslag til budsjettet.
Regjeringen har foreslått å stryke de 25 millionene som AP-regjeringen hadde foreslått til formålet. FrP har tidligere ikke ønsket å redusere eller fjerne dette tilskuddet, men snarere tvert imot øke det.
- Dette betyr en ytterligere reduksjon i transporttilbudet, spesielt i distriktene. Forrige gang tilskuddet ble foreslått fjernet, av Bondevik 1-regjeringen, fikk vi en dødsliste fra bransjen med hvilke busslinjer som ville bli nedlagt. Den gangen fikk vi avverget det. Nå ser det verre ut, sier Svendsen.
