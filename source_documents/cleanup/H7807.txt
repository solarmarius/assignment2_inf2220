
15.9.2003
Monica Tjelmeland, leder i Unge Venstre.
Hvorfor skal vi bøye oss for svenskene?
Det er snart hundre år siden norsk utenrikspolitikk ble styrt fra Stockholm. Euroavstemningens betydning for den norske debatten må derfor ikke overdrives sier leder i Unge Venstre, Monica Tjelmeland som mener partileder Lars er for rask med å avblåse EU-debatten i 2005.Mulighetene for norsk medbestemmelse i Europa blir ikke bedre av at svenskene nå beholder krona. Østutvidelsen gir fortsatt grunnlaget for et større og mer mangfoldig EU som Norge står utenfor. Samme dag som svenskene sa nei til euro sa 67% i Estland ja til Europa!
Svenskenes ja til Eu påvirket ikke Norge da vi sa nei i 1994, og det er ingen grunn til å tro at nordmenn heller denne gangen bøyer seg for svenskene.Venstre har startet EU-debatten i partiet og for oss er det klart at spørsmålet blir aktuelt på landsmøtet i 2005. Med det markante stemningsskiftet vi har sett i folket det siste halvåret er det grunn til å tro at spørsmålet også blir sentralt i den påfølgende valgkampen.
