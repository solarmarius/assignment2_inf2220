
Torsdag 3. november 1994
Kulturpolitisk talskvinne Solveig Sollie (KrF):
ØKT STØTTE TIL KIRKELIGE KULTURPROSJEKTER
Økt satsing på det kirkelige 1000-årsjubileet i 1995, Olavsfestdagene inn på statsbudsjettet, og midler til Norsk Folkemuseum i Oslo som blant annet vil bli brukt til å ruste opp kirkesamlingene. Dette er noen av de de postene som nå er på plass i statsbudsjettet. Det sier Kristelig Folkepartis kulturpolitiske talskvinne Solveig Sollie.
Da Familie-, kultur- og administrasjonskomiteen torsdag morgen avga sin innstilling til statsbudsjettet, var det flertall i komiteen for å bevilge halvannen million til ulike markeringer av det kirkelige 1000-årsjubileet, i tillegg til den halvannen million som Kirke-, utdannings- og forskningskomiteen går inn for å gi. Noe av bevilgningen skal brukes i forbindelse med feiringen på Moster, men også til andre markeringer og jubileumstiltak rundt om i landet, sier Solveig Sollie. Organisasjoner, skoler og barnehager oppfordres til å markere dette kulturjubileet, og kan få støtte til det, sier hun.
Olavsfestdagene i Trondheim er etterhvert blitt et stort og tradisjonsrikt arrangement. Med bevilgningen på to millioner, er Olavsfestdagene for første gang kommet inn på statsbudsjettet. Tidligere har festdagene fått noe støtte fra "ymse-posten" i statsbudsjettet.
-Norsk Folkemuseum i Oslo har fått en bevilgning på sju millioner. Det er partiene Senterpartiet, Høyre, SV og KrF som har sikret flertall for dette. Fra folkemuseet selv det blitt sagt at den unike kirkesamlingen i museet er av de ting som vil bli prioritert nå, sier Solveig Sollie.
