
26.11. 2001
Stortingsrepresentant Karin S. Woldseth (FrP)
Barnevern barnas vern?
- Så har vi fått det servert igjen, nemlig barnevernets brutale og skremmende maktmisbruk, når de skal hente barn ut av hjemmet. Dette er rent maktmisbruk, sier barne- og familiepolitisk talsmann i Fremskrittspartiet, Karin S. Woldseth.
Woldseth viser til en undersøkelse gjort av NOVA. I to av tre tilfeller varsles ikke verken foreldre eller barn før henting. Hverken barna eller foreldrene får tid til å områ seg. - Man kan ikke som faginstans sitte med hendene i fanget til krisen topper seg, for så uten varsel slå til mot barn som allerede er i en risikosone, mener Karin S. Woldseth.
- Man skulle tro at man lærte noe om barns psyke som barnevernspedagoger, men det ser ikke slik ut, fortsetter hun. Barn omstiller seg gjerne, men da må de få anledning til å forberede seg. Barnevernets overgrep og inngripen, traumatiserer disse risikobarna ytterligere. Karin S. Woldseth påpeker at også foreldre, uansett hvor liten omsorgsevne de har, trenger å forberede seg. - Sjokket kan bli så stort, når barnevernet griper brått og uventet inn, at foreldre kan få store psykiske problemer etterpå.
Nå må Barnevernet ta seg selv i nakken, og ikke tenke økonomi og vedtak i alt de gjør, men begynne å gjøre den oppgaven de skal gjøre, nemlig vernet barnet, avslutter hun.
