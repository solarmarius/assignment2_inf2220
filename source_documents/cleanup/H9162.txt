
19.4.2005
Unge Venstre
ADVARSEL - ny pave valgt.
Unge Venstre blir skremt av den katolske kirkes valg av Ratzinger som ny pave.
- Ratzinger representerer et gufs fra fortiden med sine middelalderske holdningermot kvinner, homofile og prevensjon, sier leder i Unge Venstre, Lars-Henrik Michelsen.
Den katolske kirken har blant annet sammen med Bush lenge motarbeidet kondom som det viktigste virkemiddelet for å begrense omfanget av HIV og AIDS-epidemien. Ratzinger har stått i spissen for dette synet.
Heller ikke nå tar kardinalene et oppgjør med den katolske kirkes synderegister.
- Vi ber en bønn om at paven trekker sin moralske pekefinger tilbake, og oppfordrerKRFU om å gjøre det samme, sier Michelsen.
