
Torsdag 29. oktober 1992
Stortingsrepresentant Knut Risnes, KrF:
EØS GJEV EIN BETRE ARBEIDSMILJØLOV
-Har ein sagt A, lyt ein og seia B. Då Stortinget godkjende EØS-avtalen for nokre veker sidan, forplikta det seg samstundes til å vedta endringar i lovane om arbeidsmiljø- og sikkerhetsområder. Samla sett representerar desse endringane ei forbetring av krava i norsk lov- og regelverk med omsyn til tryggleik og helse på arbeidsplassen. Dette slo stortingsrepresentant Knut Risnes (KrF, Hordaland) fast i Stortinget torsdag.
-Dei to etter mi og KrF si vurdering viktigaste områda som desse forslaga berører, gjeld arbeidstakarane sine rettar og interesser i samband med planar om masseoppseiinger, og i samband med eigarskifte i ei verksemd. Framlegget vi handsamar idag er klare forbetringar i høve til gjeldande lovverk, slo Knut Risnes fast.
Han synte til at når det gjeld arbeidsgjevar si plikt til å drøfta planlagte "masseoppseiingar" med arbeidstakarane sine tiliitsvalde, har ikkje norsk rett til no hatt vedtekter som pålegg arbeidsgjevarane dette. Knut Risnes slo fast at det er trong for reglar som styrkjer arbeidstakarane sitt vern når masseoppseiingar trugar, eller ivaretek rettane derira når verksemda får ny eigar.
-KrF er såleis sers nøgd med dei nye og forbetra lovparagrafane på desse områda, sa han. Han minna og om at både direktivet om masseoppseiing og direktivet om verksemdsoverdraging angjev minstekrav, og opnar såleis for at det einskilde land kan fastsetja nasjonale reglar som går lenger i å verna arbeidstakarane enn det direktiva gjer.
-KrF hadde nok sett atr regjeringa hadde gått lenger enn EØS-dirketiva sine minstekrav, med bakgrunn i dei synsmåtane som kom fram i høringsrunden, og forventar at regjeringa vil kome attende til Stortinget med ein del av desse problemstillingane seinare. KrF vil understreka at det i framtida vil vera viktig med ein aktiv norsk innsats i arbeidet med EØS-rammeverket for å vidareutvikla og forbetra dei reglane vi ikkje er nøgde med, konkulderte Knut Risnes.
