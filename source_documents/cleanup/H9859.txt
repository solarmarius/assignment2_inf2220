
Stortinget,31.januar 2006
Venstres stortingsgruppe, ved stortingsrepresentant Odd Einar Dørum
- Venstre vil skille stat og kirke
Venstre har ved en rekke valg siden 1985 programfestet å skille stat og kirke, og Venstre vil derfor arbeide for et skille i oppfølgingen av Gjønnes-utvalgets innstilling.
- Både av hensyn til kirken og staten er det prinsipielt viktig med et skille. Tros- og livssynsamfunn skal være uavhengige av verdslige myndigheter, og staten, som en stat for alle borgere, bør ikke være bundet til én konfesjon, sier kirkepolitisk talsmann i Venstre og medlem av Kirke-, utdannings- og forskningskomiteen Odd Einar Dørum
Venstre vil derfor så snart som mulig ha fjernet de aktuelle grunnlovsbestemmelsene.
- For Venstre er målet etter et skille å ha en bred og inkluderende folkekirke. Venstre vil være aktiv deltaker i en diskusjon om prosessen fram mot dette målet og åpent vurdere ulike virkemidler for å kunne sikre dette. Kirken selv har også et klart ansvar for å sikre en bred og inkluderende folkekirke, sier Venstres Dørum.
