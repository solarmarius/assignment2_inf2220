
mandag 12. august 1996 08:57:50
Utdanningspolitikere i fylkene:
Denne pressemeldingen ble sendt ut til et knippe aviser fredag 9. august
Venstre krever mer valgfrihet
Venstres utdanningspolitikere i fylkene mener elever i videregående opplæring må gis adgang til å starte med praksis og legge teoriundervisningen senere. De ber også om at det kommer en felles lov som ivaretar samordning av fagopplæringen i skole og bedrift. Kravene kommer som en reaksjon på de store problemene med å skaffe lærlingeplasser denne høsten for alle som trenger det.
Venstres utdanningspolitikere har sendt ut følgende uttalelse:
Fylkeskommunene og bedriftene må sammen ta ansvaret for å sikre flere lærlingeplasser nå i høst, men også til det nye årskullet sommeren 1997. Regjeringen og partene i arbeidslivet må gi fylkeskommunene mulighet til å oppfylle sin forpliktelse, bl.a. gjennom felles lov som ivaretar samordning av fagopplæringen i skole og bedrift. Elevene må dessuten gis adgang til å kunne starte opplæringen med praksis og legge teori-undervisningen senere i opplæringen. Ansvar for egenlæring må innebære at ungdommen også må få større valgfrihet.
@BR:Utdanningspolitikere fra fylkene har vært samlet til konferanse i Kirkenes, med tema: «Demokrati og toleranse i videregående opplæring». Venstres representanter understreket at elevdemokratiet i større grad må knyttes til undervisningen. Poengjaget i videregående skole hindrer mange i å engasjere seg. Sett fra en demokratisk synsvinkel er systemet for inntak til universiteter og høgskoler svært uheldig.
@BR:Venstres representanter under konferansen har vært: Hilde Grimstad (Finnmark), Marie Widerø (Sør-Trøndelag), Marianne Sulesund (Møre og Romsdal), Harald Hove (Hordaland), Leif Tunge (Rogaland) og Arne Lauvhjell (Aust-Agder).
