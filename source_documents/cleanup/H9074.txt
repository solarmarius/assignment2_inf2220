
Dato: 10. mars 2005
Formann i FrP, Carl I. Hagen
- Osman bør ikke sone i Norge
- Det er ingen tvil om at utenlandske personer som dømt i hjemlandet også skal sone der, kommenterer Carl I. Hagen etter at det har falt dom i den såkalte Osman-saken.
Hagen mener det i utgangspunktet ikke spiller noen rolle hva slags straff utlendingene får.
- FrP er imot dødsstraff, men det betyr ikke at vi skal importere alle utenlandske satsborgere til landet bare fordi de har en eller annen form for tilknytning til Norge. Han viser til at UDI tidlig varslet Osmans statsborgerskap som ugyldig.
- Denne mannen er derfor etter vår mening ikke å betrakte som norsk statsborger, poengterer Hagen, og sier det er påfallende at UDI sammen med Kommunaldepartementet har valgt å ikke tilbakekalle Osmans stasborgerskap i dag samtidig som kommunalminister Erna Solberg har sagt at Mullah Krekar skal få bli i landet til august.
Han sier han derfor støtter Jan Arild Ellingsens utspill om å ikke kreve at Osman skal få sone i Norge.
- Dessuten er det et vesentlig poeng at, ifølge VG nett, Irak siden 1997 ikke har effektuert dødsdommer. Samtlige som har blitt idømt dødsstraff har fått omgjort dette til livstid i ankebehandlingen. Saken er derfor overdramatisert og slett ikke så alvorlig som flere vil ha den til å være, sier Hagen.
Carl I. Hagen sier han fortsatt vil forbeholde seg retten til å be norske myndigheter gripe inn ovenfor land som praktiserer meningsløse straffeprinsipper.
- FrP er selvsagt fortsatt motstander av at eksempelvis kvinner skal steines for utroskap, men dette er også noe helt annet enn mord og tilhørende lang fengselsdom, avslutter Hagen.
