
02.12.98
Hallgeir Langeland, miljøpolitisk talsmann i SV:
Sosialistisk Venstrepartis Pressetjeneste
Stortinget
- SV er det eneste miljøpartiet
- Sosialistisk Venstreparti (SV) er det eneste miljøpartiet på Stortinget, sier miljøpolitisk talsmann i SV, Hallgeir Langeland. Vi må satse på framtida, men med Stortingets miljøpolitikk går vi baklengs inn i framtida og gjør oss enda mer oljeavhengig, mener SVs Hallgeir Langeland.
- I miljøbudsjettet senkes ikke oljetempoet, forslag til bedring av luft og vann, satsning på energiforskning og ENØK er saker som ingen andre partier kjemper for, sier en forundret Langeland. Dette gjør Norge til en miljøsinke, mener Langeland.
- Den mest ansvarlige forvaltningen av oljeformuen er å investere mer i utdanning og miljø, men partiene satser heller på et økt militært forsvar og skattelettelser for de rikeste, sier Langeland. Barn og unge blir nedprioritert, mens de som har mye fra før får enda mer. Dette gjør Norge til et "bakvendtland", selv om vi står ovenfor enormt viktige klima- og miljøspørsmål, avslutter Langeland
