
Torsdag 3. november 1994
Komitéleder Jon Lilletun (KrF):
STEMODERLIG BEHANDLING AV GRENDESKOLENE
-Det er skuffende at flertallet i Kirke-, utdannings- og forskningskomiteen heller ikke denne gang har vist forståelse for kravet om å rette opp den urimelige og urett-ferdige skjevfordelingen som rammer en del distriktskommuner med desentralisert grunnskolestruktur. Det sa lederen for Stortingets Kirke-, utdannings- og forsknings-komité, Jon Lilletun fra Kristelig Folkeparti, da Stortinget torsdag behandlet komiteens innstilling til statsbudsjett for 1995.
Jon Lilletun mente at det er et rettferdskrav at de distriktskommunene som ønsker det skal få mulighet til å beholde grendeskolene sine.
-Det å motvirke ytterligere sentralisering er et viktig virkemiddel i arbeidet for å få til den kvalitetsreformen vi alle ønsker i grunnskolen, der alle snakker stort om kontakten mellom skole og lokalsamfunn, sa Jon Lilletun i Stortinget.
Det var KrF, sammen med Senterpartiet og Sosialistisk Venstreparti, som hadde foreslått at det skulle gis ressurser til grendeskolene i distriktskommunene, mens Høyre og Arbeiderpartiet avviste dette.
