
8.10.2004
Sp
Sprek fredspris: Gratulerer Wangari Maathai!
Dette er en spennende og sprek prisutdeling. Wangari Maathai er en av Afrikas mest engasjerte og respekterte miljøvernaktivister som i de siste 30 årene har kjempet for miljøvern, sosial rettferd og menneskerettigheter. Å gi nobelprisen til Maathai er en uvurderlig oppmuntring til kvinner på det afrikanske kontinentet, sier Åslaug Haga.
Utdeling av fredsprisen til Maathai er også en klok anerkjennelse av utviklings- og miljøpolitikkens rolle for å sikre fredsarbeidet, sier Åslaug Haga. Fattigdom og kamp om ressurser kan gi grobunn for utvikling av terrorisme. I ei tid hvor kampen mot terror i stor grad drives med militære virkemidler, er det modig av komiteen å gi prisen til en kvinne som jobber med utviklingsspørsmål. Det trengs en større forståelse og engasjement i den vestlige verden for de utfordringene fattige land står overfor.
