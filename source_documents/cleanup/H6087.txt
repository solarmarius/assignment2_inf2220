
22.07.02
Av Eli Sollied Øveraas (Sp):
NRK-Sogn og Fjordane!
Sogn og Fjordane har vist eit sterkt engasjement etter at det vart klart at NRK-leiinga vurderer å leggje ned/slå saman ei rekkje distriktskontor.
Ei rekkje opprop har kome til Stortinget med bøn om å slå ring om NRK-Sogn og Fjordane.
Oppropa kjem frå lag og organisasjonar som Bondelaget, Blindeforbundet, Fiskarlaget, Fylkesrådet for eldre, Forum for nærbutikk og service, Forum for natur og friluftsliv, Flora turlag og Bygdeungdomslaget. Fylkessendingane er i fylgje NRK Forskningen dei mest populære sendingane i NRK, og lyttartalla i Sogn og Fjordane er på heile 51.6% i første halvår 2001.
Det er eit paradoks om NRK føreslår å leggje ned det distriktskontoret som har dei høgste lyttartallet!
Senterpartiet er samde med Sogn og Fjordane i at distriktskontora vert opprettehaldne og består som eigne einingar med sjølvstendig redaktør.
NRK har ei viktig rolle å spele i det norske samfunnet som lisensfinansiert almennkringkaster. Dette stiller heilt andre krav til NRK enn til andre meidieaktørar.
Senterpartiet er svært skuffa over den korte høyringsfristen som NRK-styret har sett. At høyringa også skal skje midt under felleferien, er ekstra beklageleg.
Senterpartiet ba difor statsråd Valgjerd Svarstad Haugland som generalforsamling for NRK, gripe inn og forlenge høyringsfristen.
I brev av 12.juli 2001 avslår statsråden dessverre denne anmodinga.
Senterpartiet peika i sitt brev på at den korte høyringsfristen kombinert med fellesferietid, gjorde det vanskeleg med ei grundig nok behandling av høyringsnotetet.
Statsråden derimot, avsluttar brevet med fylgjande:
"Dersom behandlingen av denne saken resulterer i at styret legger fram et forslag om omorganisering av distriktsvirksomheten for generalforsamlingen, forutsetter vi at saken er tilfredsstillende belyst.."
Etter Senterpartiet si meining, er dette ei sak vi forventer vert lagt fram for Stortinget til politisk behandling.
