
5.11.2003
Arbeiderpartiets Kvinnebevegelse
- AP-kvinnene jubler over SV retrett i forhold til bioteknologiloven
Kvinner vil etter alt å dømme beholde sin rett til ultralyd både før og etter 18. uke, og rett til å få vite resultatene av undersøkelsen. Ballo fra SV nå gjør retrett i forhold til bioteknologiloven. Dette skjer på hjemmesidene til SV. - En flott og viktig presisering fra SV, sier Kvinnepolitisk sekretær i AP. Særlig er AP-kvinnene fornøyd med at Ballo erkjenner at engstelse hos den gravide for sykdom hos fosteret kan gi kvinnen ultralyd.
- Retten til selvbestemt abort og en god fødselsomsorg har vært en kamp for kvinnebevegelsen hele forrige århundre, og vi trenger Ballo og SV på lag for å ikke uthule lovverket, sier Karin Yrvin fra Arbeiderpartiets kvinnebevegelse.
Ballo er på vippen i slike saker, men han har uttalt seg uklart til en rekke av forslagene regjeringen har fremmet for å prøve å begrense kvinners rett til informasjon, mulighet for å få medisinsk hjelp, og rett til ultralyd både før og etter 18. uke.
- Vi har forstått at Ballo og SV ikke vil være i forkant på å se hvilke enorme muligheter ny teknologi kan gi folk som trenger hjelp til å få barn, og ikke minst gi kvinner en god fødselsomsorg, men vi ønsker i hvert fall ikke et SV som støtter regjeringens politikk på dette området, sier Yrvin.
Kvinnebevegelsen fortsatt bekymret når det gjelder preimplantasjonsdiagnostikk og lovverk som lager et kunstig skille mellom ulike typer ultralyd
AP-kvinnene ber om at SV revurderer sitt syn på preimplantasjonsdiagnostikk som i dag kan hjelpe mange som av ulike årsaker trenger hjelp til å få barn.
- Ballo bør også gå bort fra tanken om lovfeste hvordan oppfølging av ultralyd skal skje, mener Arbeiderparties kvinnebevegelse. - Dagens ordning på dette området fungerer utmerket slik den er nå, og sammen med oss kan Ballo sikre også denne delen av lovgivningen, sier Yrvin, som konstanterer at tiden ikke er moden for å få gjort de fornyelsene i bioteknologiloven kvinnebevegelsen helst ønsket.
