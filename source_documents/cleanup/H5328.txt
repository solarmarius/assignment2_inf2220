
2001-11-08
Stortingsrepresentant Arne Sortevik (FrP)
UTDANNING ­ DEN GLEMTE SAKEN!
- Utdanning ­ med hovedvekt på skole ­ var Den Store Saken i valgkampen. Særlig partiet Høyre klarte å skape et inntrykk av at partiet ville satse sterkt her. Etter at Regjeringen Bondevik har lagt frem sitt forslag til statsbudsjett er det åpenbart at de mange velgere som gjennom sin stemmegivning fokuserte på utdanning nå vil føle seg lurt, sier Arne Sortevik, Fremskrittspartiet utdanningspolitiske talsmann.
- Bondevikregjeringen foreslår å styrke timetallet for 2-4 klasse med 1 time pr. uke i norskfaget fra høsten 2002; og gjør dette gjennom økning i rammetilskuddet til kommunene med 100 mill.kr. Faren er overhengende for at i de mange kommunene med hardt presset økonomi vil økningen i rammetilskuddet gå til saldering av kommunebudsjetter og ikke til elevene, sier Sortevik, og slår fast at FrP vil ha øremerking av midlene til denne ekstra skoletimen, og øremerking kombinert med tilleggsavtale med læreren for å sikre at elevene også får undervisning.
- Bondevikregjeringen spanderer 3 ord på det bygningsmessige forfall og mangel på
Forskriftsmessig arbeidsmiljø som preger store deler av norsk skole i dag; " opprustning av skolebygg". I dette ligger antagelig at Bondevik vil gjøre som Stoltenberg; bruke 15 milliarder til lån for kommuner som vil foreta nødvendig opprustning av skolebygg. FrP vil ha avklaring mht hvordan en slik nødvendig opprustning skal innrettes, finansieres og gjennomføres. En slik avklaring må innordnes i budsjettbehandlingen.
- Bondevikregjeringen foreslår endre den foreslåtte stipendordningen; der hele 39% vil bli gitt som stipend og basert på den gode gulrot at studenten gjennomfører sitt studie på normert tid! FrP vil ha på plass igjen en stipendordning som belønner studenter som gjennomfører studie på normert tid; og som reduserer gjeldsbyrden for studenten etter endt studietid. FrP vil fortsatt ha 39% stipend for studenter, avslutter Sortevik.
