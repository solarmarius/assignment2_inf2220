
27.8.2005
John Hansen, Kystpartiet i Vest-Agder
KYSTPARTIET VIL SLÅ RING OM LOKALSYKEHUSENE.
Kystpartiet lover at ingen lokalsykehus skal legges ned. Vi vil konsekvent stemme mot et hvert forslag som reduserer helsetjenestene i lokalmiljøet. Når sykdom rammer er trygghet for egen situasjon viktigst for dem som er berørt. Også for pårørende. Usikkerhet og frykt øker proporsjonelt med avstanden til akuttmottaket. Dette fører til redusert livskvalitet for alle. Barn skal komme til verden der de bor. Fødeavdelingene skal ikke sentraliseres. Kystpartiet vil prioritere menneskene i helsevesenet. Økonomene må byttes ut med helsefaglig personell. Helsetilbudet skal ikke måles i "overskudd", men evalueres mot de ytelser pasientene får. Syke skal behandles med medisiner og respekt. Ikke med bedriftsøkonomiske driftskalkyler.
Stem Kystpartiet. Godt valg!
John Hansen
1. kandidat
Kystpartiet i Vest-Agder
