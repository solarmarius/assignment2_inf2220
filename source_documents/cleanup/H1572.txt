
Stortinget, 17. mars, 2000
FREMSKRITTSPARTIETS
STORTINGSGRUPPE
fra Øyvind Korsberg, Fremskrittspartiet, medlem av energi- og miljøkomiteen
- GI FULL GASS, OLAV!
- Med Olav Akselsen som ny olje- og energiminister forventer Fremskrittspartiet at oljemeldingen kommer på bordet raskt! Det sier stortingsrepresentant og medlem av energi- og miljøkomiteen, Øyvind Korsberg fra Fremskrittspartiet.
- Med den bakgrunn og erfaring Akselsen har som medlem og leder i energi- og miljøkomiteen, bør oljemeldingen komme i løpet av våren, sier Korsberg.
- Det er betryggende at den nye olje- og energiministeren var en av de ivrigste forkjempere for bygging av gasskraftverk i forbindelse med behandlingen av energimeldingen. Dette er viktig med tanke på den videre behandlingen i Departementet og vi forventer at statsråd Akselsen følger opp dette videre, slik at Norge kan få en energipolitikk som medfører at vi blir selvforsynt med energi og dermed slipper å importere sterkt forurensende kullkraft, uttaler Korsberg.
- Utnevnelsen av Akselsen må være et slag mitt i trynet på gasskraftmotstanderne i Arbeiderpartiet og AUF, og det er gledelig, avslutter Korsberg.
