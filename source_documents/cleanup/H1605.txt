
Stortinget, 22. mai, 2000
FREMSKRITTSPARTIETS
STORTINGSGRUPPE
fra stortingsrepresentant Ursula Evje, FrPs skolepolitiske talsmann
LSD funnet på Pokemon-kort:
Barns samleglede utnyttes grovt!
- Det er skremmende at mafiaen bruker barns samleglede for å fremme narkotikasalg, sier stortingsrepresentant Ursula Evje (FrP). Denne gangen gjelder det stoffet LSD.
LSD er funnet på Pokemon-kort som er den nye samlefarsotten blant barn. - Funnene av LSD er gjort i Finland. Dette kan like gjerne være tilfellet i Norge. Det er derfor ikke holdbart at daglig leder i importørselskapet Morten Winsnes sier dette er helt usannsynlig. Her er det ikke nok å synes og tro, her må vi vite, sier Ursula Evje.
Nå krever hun at det blir foretatt tilstrekkelig kontroll av kortene med emballasje som selges til barn.
- Jeg vil minne om at dette igjen viser hvilke metoder som benyttes til å smugle narkotika. Som kjent har det vært innført narkotiske stoffer på frimerker, påpeker Ursula Evje. - Derfor må ikke denne saken koke bort i et forsøk på å unngå negativ oppmerksomhet, avslutter Ursula Evje.
