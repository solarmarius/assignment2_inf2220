
søndag 10. desember 2000 13:13:58
Venstres landsstyre om NSB:
Moe Gustavsen må redegjøre
Venstres landsstyre er sterkt bekymret over situasjonen for NSB etter meldinger fra selskapet om rutekutt, sterke prisøkninger og mangel på nøkkelpersonell.
Venstre ber derfor samferdselsministeren snarest på nyåret redegjøre overfor Stortinget om situasjonen i selskapet. Venstre tror framtiden for NSB krever viktige strukturgrep:
- Investeringer i infrastruktur på sporet og tilhørende sikkerhetstiltak for å gjøre jernbanen konkurransedyktig på reisetid og pålitelighet.
- Delprivatisering av NSB-Gods.
- Åpen vurdering av om selskapet skal organiseres i flere driftselskaper
- Fristille utdanningen av personell fra NSB.
- Ansvarliggjøre og synliggjøre myndighetenes bestillerrolle når det gjelder kjøp av togtjenester vedrørende pris og kvalitet.
- Venstre er åpen for konkurranseutsetting av jernbanedriftennår sporkapasitet og sikkerhetssystemer er tilgjengelig. Dette vil spesielt være aktuelt for lokaltogene rundt de største byene.
- På nytt fremme initiativet om Timetogs-konseptet på Brattsbergbanen og andre tilsvarende linjer og innføre anbud for drift av ulønnsomme ruter der det gis tilskudd.
- Opprettholde driften av Arendalsbanen.
Oslo, 10.12.2000, kl. 13:10
