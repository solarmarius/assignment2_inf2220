
10.9.2004
Paul Jacob Helgesen, internasjonal leiar i Senterungdommens landsforbund
Lesarinnlegg
Verdas beste land å bu i kan ikkje ta imot flyktningar!
Senterungdommen likar ikkje utviklinga med at vi skal mure oss inne med rikdomen vår i Noreg!
For kort tid sidan vart Noreg spurt av FN sin høgkommisær for flyktningar om å auke sin andel kvoteflykningar frå 750 til 1500. På vegne av Noreg sa Erna Solberg blankt nei til dette. Bondevik samtykka. Etter mykje kritikk blant anna frå eit samla bisperåd har Bondeveik sagt eit difust ja, der ein over tid skal auke talet. Senterungdommen krever ein meir konkret framdriftsplan for dette, og ynskjer handling no!
Kort tid etter vart nær 160 menneske, hovudsakleg kvinner og born slakta ned i Burundi. Ofra var kongo-tutsiar som søkte tilflukt i ein FN-leir for flyktningar. Desverre var dei ikkje trygge her heller.
For tredje året på rad er Noreg kåra som verdas beste land å bu i. Om ikkje det skulle vere nok kunne vi for kort tid sidan høyre at oppsving i oljeprisen vil utgjere 50 milliardar ekstra inn på oljefondet vårt. Altså 50 milliardar kroner som ein liten hyggeleg overraskelse i kvardagen.
Det er ingen klar samanheng mellom Regjeringa sitt nei og det tragiske som skjedde i Burundi. Men likevel heng det saman. Det finnast svært mange menneske i verda som har det vondt, eller som er på flukt frå noko. Om alle land skal ha samme standpunkt som Noreg er desse menneska fortapt.
Er vi i ferd med å bli superegoistar i Noreg? Det kan virke som at til meir pengar og ressurar vi har, til mindre høve har vi til å hjelpe dei som treng det. Både i Noreg og i verda.
Senterungdommen er heilt ueinig i den linja Regjeringa legger seg på. Senterungdommen meinar Noreg er godt rusta til å hjelpe fleire av dei som treng det. Det finnast ingen grunn til kvifor vi ikkje kan ta imot 750 personar til. Vidare er det viktig å følge opp med naudsynt behandling til dei som kjem inn i landet vårt, og som gjerne har opplevd krig og vondskap på nært hald, slik at vi kan unngå tragiske hendelsar som trikkedrapet. Gjennom auka bistand med prinsippet hjelp til sjølvhjelp kan ein redusere talet av menneske som fluktar frå svolt og krig.
