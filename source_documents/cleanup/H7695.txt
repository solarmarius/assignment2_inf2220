
Fylkestingsvalget i Vest -Agder 2003
Valgprogram for Norges Kommunistiske Parti (NKP)
Innledning
En stemme til NKP vil for mange bety det samme som å kaste bort stemmen sin. Men hva ønsker folk egentlig at stemmen skal bety, en fortsettelse av høyrekreftenes nedbryting av velferdsstaten vår, eller en protest mot dette? NKP har som mål å få minst en representant i fylkestinget i Vest -Agder. Hva kan en representant gjøre? Vel, i 1845 ble det valgt inn en representant til Stortinget fra Mandal som het Søren Jaabæk. Han er kjent som mannen som åpnet Stortinget for bøndene og dermed også den norske menigmann; på den tiden var det bare rike menn fra embetsstanden som var stortingsrepresentanter. Jaabæk fikk kallenavnet Neibæk fordi han alltid stemte nei til de forslagene som embetsmennene la frem. Selv om han var alene om å stemme nei, var dette allikevel en kraftig protest mot embetsmannsstaten. NKP er kanskje ikke enig alle tingene Jaabæk stod for, men dette er det samme som NKP ønsker å gjøre i Fylkestinget, protestere mot borgerstaten og fremme den norske arbeiderklassens og det norske folks interesser. NKP er ikke ansvarlige overfor den økonomiske overklassen eller det kapitalistiske system, derimot vil vi fremme radikale forslag og stemme imot forslag som bare tjener de rike og som ikke er til det beste for innbyggerne i Vest -Agder.
folk i både by og land. Vi ser det som vår plikt ikke bare å peke på problemene som rammer folk flest men også å finne en farbar vei for å endre på dette. Vi erkjenner at samtlige partier foran
Vårt parti vil arbeide for å bedre levevilkårene for hvert valg kommer med store løfter om å rette på skjevhetene i samfunnet, men når valget er vel over skjer ofte faktisk det motsatte, alt blir med det samme eller til og med verre. Det er ikke rart at folk sier: "Alle politikere er like- de lover og lyver". Om de partiene som har hatt makta hadde holdt hva de gang på gang har lovet hadde det ikke fantes slikt som sykehuskøer, fattigdom eller arbeidsløshet.
Hvorfor skjer så dette?
Jo, fordi:
· Vi lever i ei tid da kapitalkreftene for alvor har kommet på offensiven og markedsliberalistiske ideer har fått økt gjennomslag.
· Vi lever i ei tid hvor de dominerende partiene, også inkludert Arbeiderpartiet og Fremskrittspartiet, har latt seg styre av kapitalkreftenes ønske om privatisering og hvor folkets felles samfunnsgoder som mange generasjoner ved sitt slit har bygd opp, nå selges ut.
hos folk.
· Vi lever i ei tid da politikerne gir fra seg alle styringsverktøy for å la markedet råde. Dette gjør de- samtidig som de klager på og ikke forstår politikerforakten ute
· Vi lever i ei tid hvor de grunnleggende rettighetene det arbeidende folk har tilkjempet seg gjennom lang tid som arbeidsmiljølov, pensjonsrettigheter, arbeidsledighetstrygd og arbeidsvilkårene generelt settes under press og gjøres dårligere for den alminnelige arbeidende mann og kvinne.
· Vi lever i ei tid da de offentlige tjenestetilbudene dereguleres og kvaliteten på tjenestene avtar.
NKP's innvalgte representanter i Vest-Agder fylkesting vil:
· av all vår kraft arbeide for bredest mulig motstand mot denne utviklingen.
· sammen med andre fremskrittsvennlige krefter arbeide for å stanse denne utviklingen.
· arbeide for en ny og bedre kurs for land, fylke, kommune, lokalsamfunn og folk hvor folkemakta brukes og settes opp mot og tar styringen over pengemakta .
· stanse nedbyggingen av velferdstaten med rasering av offentlig tjenestesektor på bekostning av oppbygging av privat rikdom hos noen få utvalgte.
Freden - det viktigste av alt!
Kamp for fred har alltid vært en viktig sak for den norske arbeiderbevegelse og NKP. Kampen for fred, og mot krig, må i tilegg til å kjempes internasjonalt og nasjonalt også kjempes regionalt og lokalt.
Vi vil at:
· Vest - Agder fylkeskommune ikke skal gjøre forretninger med firma som profiterer på angrepskrig, og oppfordre til at andre fylkeskommuner, kommuner og ikke minst den norske stat skal gjøre det samme. Lokale bedrifter skal forhindres i å selge våpen og annet krigsutstyr til land som deltar i angrepskrig.
· Vest - Agder fylkeskommune skal gå offentlig ut og fordømme imperialistisk krigføring, og oppfordre andre fylker til å gjøre det samme.
· Vest - Agder fylkeskommune skal oppfordre regjeringa til ikke å støtte eller delta i noen imperialistisk krig.
· Vest - Agder fylkeskommune skal sørge for at sivilarbeidere i fylket driver fredsrelatert arbeide.
· Vest- Agder fylkeskommune setter i verk boikott mot amerikanske oljeselskaper.
Energi og industripolitikk
Både energiforsyning og større industriforetak bør i størst mulig grad være i samfunnets eie. Dette er områder som angår hele samfunnet, og må derfor styres politisk, ikke av privateide selskaper som styres utelukkende av eiernes snevre profittjag. Vinterens såkalte "strømkrise" viser dette klart. Alle har krav på rimelig strøm til husstandenes basale behov. All produksjon og distribusjon av energi bør i størst mulig grad være i offentlig eie. Vi mener derfor at salget av Agder Energi var et stort feilgrep.
Samtidig bør det gjennomføres energiøkonomiserende tiltak. Der det ligger til rette for det må små kraftverk settes i drift, spesielt miljøvennlig og fremtidsrettet vind-, bølge- og solkraftverk. Vindmøllene i Lindesnes er et godt tiltak i så måte.
NKP støtter opprettholdelsen av industriarbeidsplassene i Vest-Agder. Der det finnes potensiale for videreutvikling og utvidet drift bør det støttes av det offentlige og iverksettes. Industribedriftene må ivareta arbeidernes sikkerhet og kravene for miljøstandard. EØS-tilpasningen av økonomien med konkurranseutsetting og svekking av arbeidernes rettigheter som konsekvens, må stoppes. Privatiseringsprosessen av offentlig storindustri må avsluttes.
Privatisering og utflagging
annet enn sin egen lommebok, og at de vil tjene penger på tjenester som tidligere var til for å sikre den jevne mann og kvinnes rettigheter og fellesgoder. Ta for eksempel planene om å konkurranseutsette og privatisere sykehusene - det finnes vel knapt noe verre eksempel på kapitalismens umettelige trang til å tjene penger på alt og enhver. Også privatiseringen av kraftleveransene og det følgende prishoppet viser med all tydelighet at aksjespekulantene ikke er skikket til å ivareta folkets interesser. NKP vil kjempe for at folkets eiendom forblir i statens, fylkenes og kommunenes forvaltning og ikke gjøres til profittforetak for innen- og utenlandske kapitalister. Vi sier et bastant nei til privatisering og konkurranseutsetting av offentlige tjenester og bedrifter.
Privatisering og konkurranseutsetting er moteord blant de liberalistiske politikerne i dagens Norge. I klartekst betyr det at de vil selge ut folkets eiendom til profitører som ikke har ansvar for
Utflagging er også noe som er i skuddet hos bedriftseierne for tiden. Fordi politikerne våre lovpriser frihandel og bedriftseierne ønsker høyere profitt flyttes stadig flere bedrifter til utlandet , spesielt Baltikum. Dette har vi flere lokale eksempler på, blant annet i Mandal, hvor mange arbeidsplasser er forsvunnet i løpet av det siste året. NKP vil ha lovgivning som forhindrer utflagging av lønnsomme og lovende bedrifter til lavkostland hvor eierne spekulerer i andre folks armod og fattigdom og manglende faglige og politiske rettigheter.
Landbruk og fiskeripolitikk
Landbruket og spesielt de små gårdsbrukene har hatt det hardt i mange år. Tusenvis av bruk har blitt lagt
ned, også i vårt fylke. Norsk landbrukspolitikk bør gå ut på å produsere mat av høy kvalitet og helsemessig standard for vår befolkning. NKP mener at det er viktig å ivareta og utvikle de knappe jordbruksressursene landet tross alt har, ikke bare med tanke på dagen i dag men med tanke på en usikker framtid. Støtten til norsk landbruk må derfor ikke reduseres men økes innenfor bærekraftige rammer. Spesielt økologisk drift må oppmuntres, og den konvensjonelle driften må i størst mulig grad ta i bruk ny viten og teknologi i samsvar med hensyntagen til både natur, klima, miljø, arbeidsplasser, bosetting og drift. Det er viktigere at maten vi spiser i størst mulig grad er god og sunn og mattilgangen sikret enn at den er billigst mulig, med usikker kvalitet og framtidig tilgang .
Fiskerinæringen er viktig for mange lokalsamfunn og arbeidsplasser også i vårt fylke. NKP går sterkt imot storkapitalens storstilte forsett og forsøk på å rane til seg ressursene. Det være seg oppkjøp av omsettelige fiskekvoter , oppdrettskonsesjoner og havbeiterettigheter. De kystnære havområdene er folkets felles almenning og det norske folk må nå våkne før til og med denne hevdvunne rettighet og tradisjon til alminnelig matauk blir fra ranet oss. I den kyst og marine arealplanlegging som må komme vil NKP mane til kamp for folkets hevdvunne rettigheter og suverenitet mot innenlandsk- og utenlandsk storkapital.
Bearbeidingen av fangstene bør selvsagt i størst mulig grad skje i Norge og ikke som nå, i stadig større grad landes i andre land.
Barn og ungdom
NKP tar unge på alvor. Tre av de fire første kandidatene på NKPs fylkestingsliste er under 22 år. Vi mener at ungdommen må taes på alvor og slippe frem i det offentlige rom. Samtidig må unge ha forutsetning for å stå frem og kunne styre. Det er derfor viktig at Enhetsskolen bevares og styrkes, slik at man unngår et klasseskille mellom mennesker allerede i ung alder. Andre tiltak for barn og unge som NKP går inn for:
· Ruste opp de videregående skolene i Vest - Agder, altså mer penger til skolen.
· Flere rusfri tilbud til barn og unge
o Støtte til idrettslag og foreninger
o NKP støtter et selvstyrt ungdomshus av, for og med ungdom i Kristiansand, og andre steder hvor dette er aktuelt.
o Støtte til flere ikke - kommersielle fritidstilbud for unge i Vest - Agder.
· Vest - Agder fylkeskommune må aktivt bekjempe alle former for rusmisbruk og rekruttering til slike miljøer blant barn og ungdom.
· Fylkeskommunen må gi støtte til tiltak mot den økende nynazismen blant unge i Vest - Agder.
· NKP støtter fagbevegelsens og LO-ungdommens krav om:
o Flere unge må få etableringslån.
o Det må bygges flere studentboliger og utleieboliger for unge i Vest - Agder, spesielt hvis vi ønsker et universitet på Agder.
o Fylkeskommunen må være med å bidra til at den sosiale boligbyggingen gjenreises, og at det blir bygget flere ikke kommersielle boliger i Vest - Agder.
o Vest - Agder fylkeskommune må kjempe for at Ungdomsgarantien gjeninnføres slik at arbeidsledigheten blant unge bekjempes.
§ All ungdom under 25 år må få rett til jobb, utdanning eller kompetansegivende opplæring innen de har vært meldt arbeidsledige i en periode på 6 måneder.
o Vest - Agder fylkeskommune skal kjempe for at ungdom som ønsker det skal ha rett til lærlingeplass.
o Vest - Agder fylkeskommune skal kjempe for at det opprettes sommerjobbsentraler for skoleelever og studenter i alle kommunene i fylket. Fylkeskommune skal også kjempe for at ungdom under 20 år får en lovfestet rett på sommerjobb.
· Dagens ungdom utsettes for et voldsomt seksualpress. NKP vil jobbe for at Fylkeskommunen i samarbeid med den videregående skolen tar de nødvendige steg for at ungdommene skal få bedre kunnskaper om seksualitet og prevensjon, relatert til dagens virkelighet. Prevensjon bør bli lettere tilgjengelig, for eksempel med plassering av kondomautomater i toalettene ved de videregående skolene i fylket.
Utdanning
Det må være en offentlig oppgave å sikre befolkningen kunnskaper og videreutvikling gjennom læring i barnehage, skolene, bedrifter og arbeidsliv for øvrig. Barnehagene, skolene og foreldrene har i fellesskap ansvaret for oppdragelse, læring og sosial og kulturell utvikling hos de unge.
I dag foregår det en privatisering av barnehager, skoler og høyere utdanningsinstitusjoner. Denne privatiseringen undergraver målet om likeverdige skoletilbud over hele landet og den frie og uavhengige forskningen. NKP mener at denne trend må brytes.
NKP går inn for at det opprettes langt flere klasser i den videregående skolen. Klassene må få langt færre elever pr. lærer og skolen må bli langt mer målrettet. Dette gjelder i særdeleshet de yrkesrettede studieretninger. Vi mener at det i alle fall må være viktig å utdanne folk til noe som kan gi yrkeskompetanse på hjemstedet. Dette fordrer selvsagt et mye bedre samarbeide mellom skole og arbeidsliv. Resultat av dette kan bli en bedre skole med sterkere posisjon i lokalmiljøet , samt bedre motiverte elever.
I særdeleshet på de yrkesfaglige linjene, må det i større grad legges inn perioder der elevene er ute i arbeidslivet. De yrkesfaglige linjene må få muligheter til å utvikle tilpassete løp for de elever som har særskilte problemer med den store grad av teoretisert undervisning i dagens yrkesfagslinjer.
NKP går ellers inn for:
· Enhetsskolen må bevares.
· I alle kommuner i fylket må det etableres offentlige kulturskoler som er gratis for alle barn.
· All ungdom under 20 år skal ha lovfestet rett til sommerjobb.
· Stipendandelen og lærlinglønna må heves vesentlig.
· Fylkeskommunen må satse og legge til rette for å gi barn og unge i fylket en meningsfull fritid.
· Voksenopplæring til innvandrere er et godt tiltak som må opprettholdes.
· NKP mener at alle lærebøker i den videregående skolen skal være gratis, og vil snarest ha et prøveprosjekt med dette i Vest - Agder. Inntil dette prosjektet kan startes krever NKP at:
o Samtlige lærebøker må foreligge både på nynorsk og bokmål.
o Elevene må få kjøpt bøkene til sterkt redusert pris.
o Samtlige bøker på skolenes boklister må foreligge ved skolestart.
Helse og sosialpolitikk
Ingen skal tjene penger på andres sykdom. Helse skal ikke være en kilde til profitt. Det offentlige må ha ansvaret for å ta vare på enkeltmenneskenes liv og helse og alle helsetilbud må være tilnærmet gratis og av god kvalitet.
Privatisering av sykehusene er svært uheldig; det vil føre til mer stressa personale, synkende arbeidsetikk, dårligere kvalitet og sykehusenes personale vil få et kundeforhold til pasienten. Eldreomsorgen og pleiehjemmene trenger sterkere bemanning. Alle har krav på et verdig liv, spesielt de gamle som er utslitt etter mange års slit i å bygge opp det norske velferdsamfunnet. Et samfunn som de hadde tro på ville sikre deres alderdom, men som de nå ser rakne mellom hendene på nåtidens markedsfundamentalister og politiske kannestøpere .
NKP vil ved hjelp av opplysningsvirksomhet og andre tiltak hindre økende rusmisbruk blant ungdommen. Hovedmålet må være å skape et samfunn med sosiale vilkår som ikke skaper behov for virkelighetsflukt.
Offentlige bygninger må i økende grad tilpasses funksjonshemmede slik at de ikke blir ekskludert fra det sosiale liv.
Kulturpolitikk
Kulturlivet i sin bredeste form spiller en viktig rolle i formingen av menneskets forhold til seg selv og omgivelsene. Demokratisk kontroll over kulturinstitusjonene er en viktig forutsetning for å forhindre forflatning av folkeopplysningen og for å kunne forankre virksomheten til lokal og nasjonal kulturarv. Kulturvirksomheten må brukes til å bygge broer over generasjoner og ulike kulturer som lever sammen. Det er derfor nødvendig at det offentlige tar et større ansvar for å legge til rette for et allment og folkelig kulturliv i kommunene.
Det skal ikke legges hinder i veien for det rike kristenlivet på Sørlandet som betyr veldig mye for mange mennesker. Samtidig er det viktig at ingen diskrimineres eller pådyttes en religion de ikke vil ha. NKP anser i utgangspunktet religionsutøvelse som en privatsak som det offentlige bør legge seg minst mulig opp i.
En stadig viktigere del av kulturlivet er idretten. I dag eksisterer det et klart skille mellom eliteidretten som kapitalen i økende grad kontrollerer og styrer, og den øvrige idretten. NKP ønsker å svekke kapitalens grep om idretten. Vi ønsker å styrke den brede masseidretten og bedriftsidretten. NKP går ellers inn for:
· Tiltak som sikrer muligheten til å delta i et rikt og allsidig kulturliv uansett etnisk og geografisk tilhørighet.
· Å styrke de frivillige organisasjoners eksistensgrunnlag.
· Å styrke kulturfagene i videregående opplæring.
· Sikre eksistensgrunnlaget til kulturfestivaler i fylket, for eksempel Quartfestivalen, Skalldyrfestivalen og Nordsjøfestivalen .
· Å bruke byggmateriellet på Odderøya i Kristiansand til ikke - kommersielle kulturformål.
· NKP støtter bygging av kulturhus i kommuner rundt om i fylket.
· en egen kulturlov som sikrer:
o Kommunale/regionale kulturbygg.
o Kommunale/regionale utøvende stillinger innen teater, musikk, idrett og billedkunst.
o En videreutvikling og styrking av de kommunale bibliotekene og museene.
Samferdsel og miljø
NKP ønsker at fylkeskommunen og kommunene i Vest - Agder skal satse på kollektivtrafikk, og at det skal være et prøvetilbud med gratis buss i Kristiansand, da dette er den største byen på Sørlandet. Det øvrige busstilbudet bør bli langt billigere.
Jernbanen må rustes opp kvalitetsmessig. Det må være et ufravikelig krav at stasjonene på Sørlandsbanen opprettholdes. Det hjelper lite med fine og moderne tog som ikke stanser, men suser forbi. Tilbringertjenesten må bli langt bedre enn hva tilfellet er i dag. Veiene mellom de sterkt befolkede områdene ved kysten og jernbanestasjonene i innlandet må utbedres.
Jernbanen må motta større subsidiering på bekostning av flytrafikken. Dette fordi togene er langt mer miljøvennlige.
Hva veinettet angår må foruten trafikkfarlige veistrekninger de som er av stor betydning for bosettingen, og som knytter deler av fylket bedre sammen, prioriteres. Et eksempel i så måte er vegen mellom Farsund/Lista og Kvinesdal gjennom Herad.
NKP går inn for å beskytte naturskjønne områder fra industriell utbygging. Støtten til kalking av vann i fylket må opprettholdes. Dersom staten slutter å støtte dette må fylkeskommunen overta der det er nødvendig. For øvrig trengs det en generell bevissthetsøkning omkring forsøpling og forurensing. Forurensende bedrifter må pålegges å renske opp, og det bør legges bedre til rette for søppelgjenvinning.
Innvandringspolitikk
Som et av verdens rikeste land kan Norge ta imot flere flyktinger. Norsk asyl- og innvandringspolitikk må derfor liberaliseres i retning FNs krav til oss.
Retten til språk- og kulturopplæring må lovfestes og sikres alle gjennom større ressurser til skoleverket. Skoleverket må legge langt større vekt på å formidle kunnskaper om andre kulturer og folkeslag.
Det må settes i gang tiltak for å fjerne den diskrimineringen mange innvandrere utsettes for i bolig- og arbeidsmarkedet. Vi ønsker å sikre at innvandrere får like vilkår som etniske nordmenn på arbeidsmarkedet og i arbeidslivet. Gjestearbeidere må også sikres mot utnytting. Lovverket må forsterkes og brukes i langt større grad for å slå ned på alle former for rasisme.
Kvinnepolitikk og likestilling.
I Norge er det fortsatt stor forskjell mellom menn og kvinners lønn.Kvinner har fortsatt ikke de samme mulighetene som menn. Dette er ikke alle menns feil, men heller de som utnytter den billige arbeidskraften kvinnen representerer i vår kultur.
NKP mener at enhver som gjør et godt arbeid burde få ordentlig betalt. Det skal ikke spille noen rolle om man er mørk eller lys i huden, om man er mann eller kvinne, om man er homo eller hetro. Det som teller er at du er med og gjør en innsats og det er den du skal betales for.
Derfor skal vi gjøre alt for å styrke de bestående reglene for likestilling, samtidig som vi vil prøve å skape nye ordninger som styrker kvinners plass i samfunnet. Vi vil også jobbe for å forandre holdninger og fordrive fordommer slik at også kvinnene i større grad kan bidra til å påvirke samfunnet vi lever i.
Det er ikke bare i Somalia mennesker dør av hungersnød. Blandt unge kvinner i Norge er underernæring den 3. vanligste dødsårsaken. I en undersøkelse gjort på videregående skoler uttalte flertallet av jentene at de fikk dårlig selvtillit av å lese typiske jenteblader. NKP vil gjøre vårt for å motvirke disse usunne idealene, og ser på det som viktig å holde disse utenfor skolene i den grad det er mulig.
Lokaldemokrati
NKP er imot sammenslåing av Agderfylkene da dette svekker lokaldemokratiet. Avstanden mellom de folkevalgte og folket må minskes. Vi er dessuten for opprettholdelse av fylkeskommunen. Prossessen med maktforflytning fra de folkevalgte organer til private og multinasjonale selskaper og overnasjonale organer (EU, WTO, etc) må stanses og reverseres.
Et sosialistisk Norge!
NKP vil i motsetning til de fleste andre partier sette sosialismens dagsorden igjen. Kampen for et bedre og mer rettferdig Norge og verden fortsetter, på tross av høyresidens løgnpropaganda om "ideologienes død". Kampen for sosialismen er samtidig en kamp mot krig, imperialisme, rasisme og fattigdom. Norge har lange tradisjoner med demokrati, humanisme og likhetstanker, dette sammen med de erfaringer på godt og vondt fra andre land som har prøvd og prøver å innføre sosialismen vil være med på å bidra til at sosialismen skal lykkes i Norge. Det er derfor viktig at det norske folk engasjerer seg.
Nå for tiden skal alle verdier måles i penger. Klasseskillet øker betraktelig mellom arbeidsfolk og rikfolk, og vi har fått en svær gruppe med fattige mennesker i det styrtrike Norge. Samtidig skal alt som ikke er økonomisk lønnsomt, som for eksempel NSB selges til utlandet og til og med vannkraften vurderes å settes ut på anbud for grådige multinasjonale selskaper. NKP mener at de norske naturressursene tilhører det norske folk, ikke utenlandske milliardærer! Globalisering, privatisering og markedsliberalisme er ikke en "nødvendig prosess" slik våre "ansvarlige" politikere fremstiller det. Det er et ledd i den internasjonale klassekampen som kapitalistene hver dag fører ved hjelp av regjeringer, bedriftseiere og multinasjonale selskaper. Kommunistene representerer arbeidernes side i klassekampen. Vi vil ikke ha et samfunn der pengene styrer livet vårt.
Ny kurs - vi kan og vi vil!
Høyrekreftenes politikk kjenner du. De har gjort sine prioriteringer og er begynt å gjennomføre dem. Liberalisering, konkurranseutsetting, privatisering, etc. Kort sagt demontering av velferdstaten.
Hvilket parti som la til rette for denne utviklingen, med Gro Harlem Brundtland ved roret, vet du også utmerket godt.
Resultatene av alt dette merkes allerede av tusener av alminnelige mennesker hver dag i hjem, i institusjoner, i skole og i arbeidsliv. Sannsynligvis har du også selv fått merke utslag av denne politikken på kroppen.
Som kommunister arbeider vi for å vise det norske folket at høyresidens løgner om at kapitalisme og markedsliberalisme fører til en bedre verden er motivert av et fåtalls egoistiske egeninteresse av å bli enda rikere.
Det finnes et alternativ til dagens toneangivende partier som har overlatt styringen til markedet og det er å arbeide for at Folkemakta brukes og tar styringen over Pengemakta. Det er det vi i Vest-Agder NKP vil arbeide for.
NY KURS
VI KAN VI VIL
SLIPPER DU OSS TIL?
