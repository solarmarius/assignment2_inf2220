
29.11.00
John Dale,
Pressemelding fra
VIL HA FAKTA PÅ BORDET OMKRING UREGELMESSIGHETENE VED SANDE PAPER MILL.
Senterpartiets medlem i miljø og energikomiteen på Stortinget, John Dale fra Hordaland, synes nok er nok i forhold til Sande Paper Mill, der en føljetong av utslipp og uregelmessigheter har ført til meget store frustrasjoner blant lokalbefolkningen i Sande. Særlig er Dale bekymret for de konsekvensene de store utslippene av dioksiner kan ha hatt, men han vil også stille spørsmål omkring den økonomiske siden av driften ved Sande Paper Mill, der det kan se ut som om staten har gått inn med betydelige midler for å støtte en virksomhet som har operert på kant av forurensningsloven.
-Ja, her er det tydeligvis behov for en real opprydningssjau, og jeg kommer nå til å ta kontakt med rette vedkommende i Regjeringen for å få oversikt over hva som har pågått ved Sande Paper Mill. Inntil vi har fått full klarhet i hva som har foregått med hensyn til utslipp og eventuelle konsekvenser av dette, så bør ikke fabrikken få noen ny utslippstillatelse til luft. Dessuten så bør en fortsatt drift av fabrikken være avhengig av at utslippet til Sandebukta er lovlig, og ikke medfører vesentlig risiko for miljøforringelse i Sandebukta sier Dale i en kommentar fra Stortinget.
