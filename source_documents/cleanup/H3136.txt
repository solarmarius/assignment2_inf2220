
tirsdag, 8. juni 1999
Fra stortingsrepresentant Arne Lyngstad
Viktig lovendring for hørselshemmede
Ungdom og voksne får rett til opplæring i og på tegnspråk i videregående skole. Det er klart etter at kirke-utdannings- og forskningskomiteen på Stortinget har avgitt innstilling om tegnspråk i videregående skole.
Regjeringen foreslo å innføre rett til opplæring i tegnspråk for ungdom i videregående skole.-Jeg er glad for at det er enighet på Stortinget om også å gi voksne i videregående skole den samme retten, sier saksordføreer Arne Lyngstad (KrF). Dette gir døve og hørselshemmede bedre rettigheter, og er et viktig framskritt for funksjonshemmede.- I dag har elever i grunnskolen rett til opplæring i og på tegnspråk. Nå utivdes denne retten til også å gjelde vidergående skole. Dette vil gjøre det litt lettere for døve og hørselshemmede å ta videregående opplæring, og kvalifisere seg for yrkeslivet, sier han.
Retten til opplæring i og på tegnspråk, er på knyttet til et tegnspråklig miljø på en del skoler. Disse skolene gir et bredt tilbud om videregående opplæring. På skoler der tegnspråklig miljø ikke finnes, kan eleven velge å bruke tolk i ordinær undervisning.
Lyngstad presiserer at nok utdannende lærere er en forutsetning for at rettigheten skal bli reell.- Jeg er glad for at utdanningsinstitusjonene nå setter i gang tiltak for å øke satsingen til disse utdanningene, sier han.
