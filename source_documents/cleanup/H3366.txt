
30. november
Fra stortingsrepresentant Anita Apelthun Sæle
Bedret bostøtte
-Jeg er glad for at vi nå har fått en bedre bostøtte enn det var lagt opp til i Regjerigens forslag til statsbudsjett. Dette gir en positiv fordelingseffekt. Det ville vært usosialt å kutte denne livsviktige støtten til de eldre som har minst øknomisk evne. Dette uttaler kommunalpolitisk talskvinne for KrF, Anita Apelthun Sæle i en kommentar til dagens avgivelse av kommunalkomiteens budsjett.
Med økte bevilgninger på 160 millioner kroner til bostøtten unngår vi å kutte det faste beløpet til lys og varme (sjablonen) i bostøtten. For mange pensjonister med lav inntekt er denne delen av bostøtten svært viktig. Dette gir en positiv fordelingseffekt av budsjettavtalen mellom sentrumspartiene og Arbeiderpartiet.
Kommunesektoren har også fått økt sine rammer med 1,25 milliardar kroner. Dette skal dekke økte pensjonsutgifter som følge av endringer i reglene om etterlattepensjon. - Det er gledelig at vi har fått gjennomslag for økte bevilgninger til kommunene i avtalen med Arbeiderpartiet. Hvis vi ikke hadde lykkes i det ville mange kommuner måtte kutte mye i tjenestetilbudet for å dekke opp disse utgiftene, uttaler Sæle.
-For de 14 kommunene som har fått endre arbeidsgiveravgiftssoner er det svært viktig at vi har fått gjennomslag for at Regjeringen skal yte full kompensasjon for de økte utgiftene. Det betyr over 30 mill kroner mer å rutte med for de 14 kommunene, hvor hele 9 er i Hordaland, avslutter Sæle.
