
Onsdag 1. juli 1992
Kjell Magne Bondevik om hvalfangst-beslutningen:
NORGE MÅ IKKE GI ETTER FOR INTERNASJONALT PRESS
Norge må ikke gi etter for internasjonalt press om å omgjøre beslutningen om å tillate fangst på vågehval fra neste år. Det sier lederen i Kristelig Folkeparti Kjell Magne Bondevik. Han synes statsminister Gro Harlem Brundtland bør bruke sine gode forbindelser til EF-kommisjonen til å gi EF en leksjon i forholdet mellom hvalfangst og miljø.
-Det er en stor misforståelse fra EFs side å bruke miljøargumenter mot Norges beslutning om å gjenoppta fangsten av vågehval fra 1993. Tvert om bygger den på grundige, viten-skaplige analyser av den økologiske balansen mellom de ulike artene i havet, sier Kjell Magne Bondevik.
Han minner om hva som skjedde sist en fangstnæring ble presset til å "legge inn årene": Plutselig ble selbestanden et problem for fiskerne, i tillegg til de dyretragediene som skjedde ved at selen i jakten på mat ble sittende fast i fiskegarnene og omkom der.
-Blant forskere er det enighet om at vågehvalbestanden tåler å bli beskattet nå, sier Kjell Magne Bondevik.
