
13. januar 2004
KrF
Høye pensjoner må strammes inn
- De som har sikret seg urimelig høye pensjoner må gi avkall på sine fordeler. Dette er helt nødvendig om vi skal få forståelse for en pensjonsreform, sier parlamentarisk leder Jon Lilletun i Kristelig Folkeparti.
- Jeg mener at pensjonister med unormalt høye pensjoner skal betale full trygdeavgift. Grensen for høyere skatt bør ikke settes høyere enn den statlige maksgrensen som i dag går ved 450.000 kroner.
Lilletun er opptatt av at pensjonsreformen må stramme inn på det som kan oppleves som ekstravagant.
- Staten må rydde opp i pensjonsavtalene for toppledere i ulike selskaper og foretak, sier han. Det har bredt seg en ukultur i statlige helseforetak og statlige selskaper, og det ønsker vi å stramme inn på. Dette sier parlamentarisk leder Lilletun i KrF.
