
16.05.2002
Nei til sentralisert tinglysing
Regjeringen har foreslått å flytte tinglysingen ut av domstolene og over til Statens Kartverk, og å opprette et pantebokregister i Hardanger. Dette går Arbeiderpartiet i mot. - Omorganisering av offentlig sektor skal bidra til et bedre tilbud til brukerne. En flytting av tinglysingen vil bety det motsatte ved at brukerne får mindre tilgang til veiledning og juridisk rådgiving, enn de får i dag. I verste fall vil dette gå utover folks rettssikkerhet, sier Anne Helen Rui i Stortingets justiskomité.
Regjeringen har foreslått å flytte tinglysingen ut av domstolene og over til Statens Kartverk, og å opprette et pantebokregister i Hardanger.
Arbeiderpartiet vil beholde tinglysingen i domstolene, og går imot en flytting av tinglysingen til Kartverket, og etableringen av et pantebokregister i Hardanger. - Det finnes ingen gevinst verken av økonomisk eller administrativ art, sier Anne Helen Rui, Aps representant i Stortingets justiskomite i en pressemelding 16. mai 2002. Dagens organisering innebærer for brukerne rask saksbehandlingstid, nærhet til tjenestene og høy faglig kompetanse. Dette vil vi beholde, fortsetter Rui.
- Omorganisering av offentlig sektor skal bidra til et bedre tilbud til brukerne. En flytting av tinglysingen vil bety det motsatte ved at brukerne får mindre tilgang til veiledning og juridisk rådgiving, enn de får i dag. I verste fall vil dette gå utover folks rettssikkerhet, påpeker Rui.
