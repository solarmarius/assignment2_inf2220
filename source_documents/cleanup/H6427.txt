
05.12.02
Odd Holten (KrF)
Vedtatt samferdselsbudsjett for 2003: Historisk kollektivsatsing og bedre veger
- KrF har lenge jobbet for å forbedre kollektivtrafikken. Kollektivtrafikken inkludert jernbane får et kraftig løft i neste års statsbudsjett. Midlene til kollektiv øker med 590 mill kr til 8,3 milliarder kroner totalt sett. Det er den største satsingen på kollektiv noensinne sier Odd Holten fra KrF.
- Ingen annen regjering i Norge kan vise til noe tilsvarende. Vi øker midlene innefor til kollektivtiltak over vegbudsjettet til 780 millioner. Vi bruker 5,8 milliarder til jernbaneformål. Sist, men ikke minst vi bruker 178 millioner kr til skole-, student og ungdomsrabatter slik at ungdom skal få et bedre kollektivtilbud, sier en glad Odd Holten .
- KrF har innenfor et stramt budsjett funnet rom for satsing på å prioritere kollektivtrafikk og unge mennesker. Det er bevilget 178 millioner kroner til skole-, student- og ungdomsrabatt. Dette skaper gode miljøvaner hos ungdom og studenter, mener Holten.
- Et kraftig løft for kollektivtransporten er nødvendig for å oppnå renere luft og bedre miljø. Våre virkemidlene er økte statlige bevilgninger og organisering av kollektivtransporten og mer konkurranse og dermed effektivisering. Statsbudsjett for 2003 følger opp stortingsmeldingen om kollektivtransport, utaler Holten. KrF har lenge ønsket å styrke jernbanen. Det er flere gode tiltak:
dobbeltspor på strekningen Skøyen - Asker på Drammensbanen og 900 millioner kroner til arbeider på strekningen Sandvika - Asker i 2003.
14,5 kilometer med nytt dobbeltspor mellom Sandnes og Stavanger. Det foreslås avsatt 20 millioner kroner til planlegging og prosjektering av dette i 2003.
73,8 millioner kroner til stasjoner og knutepunktutvikling i 2003. Stasjonstiltak i Østlandsområdet skal prioriteres, i tillegg til enkelttiltak i Trondheims- og Bergensområdet og tiltak på Kongsberg stasjon.
91,3 millioner kroner til å øke kapasiteten på jernbanenettet på viktige strekninger. Innenfor disse midlene vil 20 millioner kroner brukes til bygging av nytt kryssingsspor på Kongsvingerbanen.
- KrF har også i budsjettavtale med Frp enige om fordelingen av 160 millioner mer til vegbygging. Gode veger er bra for av trafikksikkerheten og til framkommeligheten for næringslivet. Norge byr på særlig store utfordringer når det gjelder veiutbygging, både teknisk og økonomisk. Vegutbygging er kostbart og derfor er det viktig å prioritere gode prosjekt, avslutter Odd Holten.
