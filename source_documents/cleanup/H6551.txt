
06.11.02
Vegard Martinsen, (DLF)
Regjeringens tiltak mot øket kriminalitet vil føre til øket kriminalitet.
TV2 hjemmeside forteller i dag at "Justisminister Odd Einar Dørum vil innføre strengere straffer for dem som er med på organisert kriminalitet." (Med organiserte kriminalitet menes bander som smugler narkotika.)
Selvfølgelig er narkotika skadelig, og man bør absolutt ikke bruke slikt, men det er noen som ønsker å bruke slike stoffer. Politikerne i de andre partiene tror i sin tilsynelatende rørende, men egentlig livsfarlige naivitet, at dersom narkotika er forbudt, vil folk i langt mindre grad bruke narkotika. Men det er slik at mange av de narkomane er villige til å gjøre hva som helst for å skaffe narkotika, og dette betyr i praksis at de begår overfall, ran, innbrudd og tyverier for å finansiere sitt forbruk.
Dette betyr at et forbud mot narkotika vil innebære at folk flest i større grad vil bli utsatt for kriminelle handlinger. Når nå justisministeren vil øke strafferammene, vil dette føre til at prisene på narkotika blir enda høyere, og da må de narkomane i enda større grad begå kriminelle handlinger for å finansiere sitt forbruk.
Politikere i alle de andre partiene tror at man kan vedta lover etter innfallsmetoden: hvis de ser noe de ikke liker, så kan de bare vedta en lov som forbyr det. His de ikke liker t noen bruker narkotika, at noen selger konsertbilletter på svartebørs, at noen har sex for penger, at bedrifter velger kun menn til sine styrer, etc. så kan de bare forby det, og da er "problemet" løst. Dette er dog helt feil. Dessuten er det slik at ingen i de andre partiene forstår at slike lover bare vil gjøre de reelle problemene enda større.
DLF er av den oppfatning at lover kun skal presisere og beskytte individers (lockeanske) rettigheter, dvs. lover skal kun beskytte folks person, liv og eiendom. Alle andre lover er, som Magnus Lagabøter så klokt sa det, ulover, ogde vil bare skape større problemer. Derfor vil regjeringens tiltak mot øket kriminalitet kun føre til mer kriminalitet.
