
OSTERHAUSGT. 27, 0183 OSLO
Oslo, 31. august 2001
Rød Valgallianse
sier Aslak sira Mythre fra RV.
- NORGE NEST-VERSTING I TAMPA-SKANDALEN
- Rasismen og menneskefiendtligheten som styrer Australias holdning til Tampa-flyktningene er åpenbar for hele verden. Men norske myndigheter har ingen grunn til å slå seg på brystet og fremstille seg som flyktningenes venn. Norges ære reddes, så langt, av skipper og mannskap på Tampa.
Norge står som det landet som har hovedansvaret når Australia nekter. I stedet for å si at "vi tar ansvaret for dem", bruker Jagland og UD kreftene sine på en holmgang med Australia, mens flyktningene blir kasteball i det store spillet om hvem som skal unngå å få stemplet på seg som "flyktningevennlig land".
Mens Norge og Australia slåss, skjærer New Zealand og det krigsherja og lutfattige Øst Timor gjennom og sier at de kan ta imot flyktningene. Her på berget ytret visstnok alle lederne i stortingspartiene - utenom FrP - at Norge nå måtte gå inn og ta på seg større ansvar. Nå er det gått ett døgn, uten at dette er synliggjort i det offisielle mediabildet. Fortsatt er det Norges kamp mot Australia som dominerer. Var dette utspillet bare et skuebrød? - Norges politikk i Tampa-saken er jo egentlig ikke noen annen enn det som det offisielle Norge står for i alle andre saker: med nebb og klør slåss mot at mange flyktninger kommer til landet - for all del ikke gjøre noe som kan få flere flyktninger til å tenke at Norge er et humant land, avslutter Sira Myhre.
