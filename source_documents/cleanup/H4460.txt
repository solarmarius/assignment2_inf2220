
mandag 5. mars 2001 12:07:28
Venstre vil heve adopsjonsstøtten til 1G.
I forbindelse med behandlingen av Venstres stortingsvalgprogram for kommende periode foreslår Venstres landsstyre å heve den generelle adopsjonsstøtten til 1G (ca. 50.000,-).
Det er ingen menneskerett å få egne barn, men barn har rett til foreldre. For Venstre er det viktig at foreldre som velger å ta seg av barn som allerede er født, får tilnærmet like gode økonomiske vilkår som andre foreldre. Dagens adopsjonsstøtte er ikke i nærheten av å dekke de faktiske utgiftene foreldre har ved adopsjon. Venstre går derfor inn for at støtten heves opp til et nivå lik folketrygdens grunnbeløp. Det vil gi et betydelig løft for de som ønsker å adoptere, og vil være et viktig tiltak for å sikre flere barn et trygt og godt oppvekstmiljø.
Dagens system for utenlandsadopsjon er for byråkratisk, ikke minst tar det alt for lang tid å adoptere barn fra utlandet. Venstre går også inn for å forenkle regelverket og redusere saksbehandlingstiden for utenlandsadopsjon.
Oslo, 5. mars 2001, kl. 12:00
