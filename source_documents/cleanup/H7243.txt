
23.06.03
Stortingsrepresentant John I. Alvheim
Strukturendringer i Helse-Vest og Helse-Nord
Foretaksmøtet ved helseministeren har nå gjort endelig vedtak om strukturendringer i Helse Vest og Helse Nord henholdsvis 18. 6. og 19. 6 2003.
I begge foretaksmøtene stiller helseministeren bestemte krav om faglig forsvarlighet før endringsforslagene kan iverksettes. De viktigste kravene i så måte går på prehospitale akuttmedisinske tjenester, transportberedskap, akuttkompetanse, opplæring i stabilisering av akutte skader.
Helse Nord pålegger foretaket å sikre Helgelandssykehuset, Mosjøen som en trygghetssakapende ressursbase i befolkningen med døgnkontinuerlig beredskaps og beredskap i indremedisin og anestesi.
I Helse Vest pålegges foretaket å sørge for utbygging av et desentralisert nærsykehus i Florø.
Når det gjelder endring av fødselstilbudene ved henholdsvis Lærdal Sykehus og Narvik Sykehus hvor det nå legges opp til en forsterket fødestue, jordmorstyrt men med forsvarlig beredskapstjeneste for å utføre keisersnitt, dette er godkjent av det nasjonale råd for fødselshjelp. De forestående fødestuene i Lærdal og Narvik kan ta i mot 60-70 % av fødslene.
Alvheim har merket seg at helseministeren i foretaksmøtene har gjort store endringer i de strukturforslag som forelå fra Helse Nord og også endret en del på de første utkast til strukturendring i Helse Vest. Helseministeren har skjerpet kravene til akuttberedskap.
Protokollene fra foretaksmøtene i henholdsvis Helse Vest og Helse Nord gir ikke grunnlag for antagelser om at strukturendringene er begrunnet i økonomi og foretakenes vanskelige budsjett situasjon og det fremgår også at det er marginale besparelser ved de endringer som nå gjøres.
Foretaksprotokollene understreker imidlertid at strukturendringsforslagene er nødvendig for å bedre sikkerheten og fagligheten i tjenestetilbudene for brukerne og endringene er i henhold til nasjonalpolitiske målsettinger både når det gjelder foretaksloven og akuttmeldingen.
Endringer i fødselsomsorgen er også i tråd med nasjonal råd for fødselsomsorg tilpasset geografi, avstander og spesielle forhold.
Fremskrittspartiets stortingsgruppe vil aktivt medvirke til at sykehuset i Florø utvikles til et nærsykehus med et betydelig innslag av spesialhelsetjenester, observasjons- og rehabilitering for eldre, fødestue og offentlig legevakt.
John Alvheim vil overfor sin stortingsgruppe anbefale at foretaksmøtenes strukturendringsforslag foreløpig tas til etterretning, men at partiet vil komme tilbake til de forutsettinger/betingelser helseministeren har gjort i foretaksmøtet før gjennomføringen av vedtakene med tilbakemelding til helseministeren innen 1. november 2003.
John Alvheim viser også til at helseministeren har bebudet en grundig gjenomgang av strukturendringene i forbindelse med fremleggelse av statsbudsjettet for 2004.
