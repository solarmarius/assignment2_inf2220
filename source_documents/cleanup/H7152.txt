
2.6.2003
Grethe Fossli,(A) saksordfører for Dyrevernmeldingen.
Nå får kua egen madrass!
Alle personer som har dyr i sin varetekt blir nå pålagt å sørge for at grunnleggende adferdsbehov blir dekket. Dette betyr blant annet at kua skal få egen madrass i fjøset. Den tradisjonelle Ku-båsen skal bort. Kyrne skal få tasse fritt rundt i fjøset! Næringen får 20 år på seg til å bygge om fjøsene. Det blir strengere regler for å holde sirkusdyr. Et mindretall i Stortinget går inn for at det fortsatt må være lov med sirkuselefanter, sier Grethe Fossli (A) som er saksordfører for Dyrevernmeldingen
Det viktigste i Dyrevernmeldingen, som behandles av Stortinget i dag tirsdag 3. juni, er det nå blir nå slått fast at dyr har en egenverdi og at det skal tas hensyn til dyrs naturlige behov.
Det vil blant annet bli foreslått nye løsninger på problemene dyretransport.
- Ett av målene er å redusere transporttiden. Vi må tenke mer i retning av at i stedet for å transportere dyra til slakteriene må vi helle få til bedre ordninger med mobile slakterier som transporteres til dyrene, sier Grethe Fossli.
Oppdrett
Oppdrettsnæringen er en ny næring i Norge som fortsatt har en del uløste oppgaver og utfordringer. Blant annet må det settes inn tiltakt for å få bukt med sykdom som opererer blant oppdrettsfisk.
- Vi skal ikke gå for langt inn i debatten om rovdyr og sau. De problemene tas opp i en egen Rovdyrmelding som kommer senere Vi har allikevel pekt på de forsøk og tiltak som vi mener er positive når det gjelder sauehold og som en bør forsøke med mer. Jeg tenker på "gammeldags" gjeting, bruk av vokterhund og elektriske bjeller.
Ellers kommer det for lite fram at hele to 60  70 prosent av sau som dør på beite, dør av andre årsaker enn rovdyr!
Høns
Hønsehold er vanskelig. Alternativet til burhøns er frittgående høner. Problemet er hakking og mobbing blant hønsene. Alle vil ha hønsene ut av burene. Men det må fortsatt forskes på hvordan dette beste kan gjøres sier Grethe Fossli.
Pelsdyr
Det vil ikke bli flertall i Stortinget for et forslag om å avvikle pelsdyrnæringen. Men næringen vil få ti år på seg til å gjøre driftssystemene ennå bedre.
-Ellers får Regjeringen stort sett støtte for sine synspunkter i Dyrevernmeldingen. Ett unntak gjelder import av krypdyr. Regjeringen vil oppheve dagens lovforbud mot import. Flertallet i Næringskomiteen som står bak innstillingen som skal behandles i dag, vil fortsatt ha importforbud.
Forsøksdyr
Alle vil redusere antall dyr som brukes i forskning. I forhold til våre naboland bruke Norge bruker veldig mye forsøksdyr. Og det er ikke bare snakk om mus, men også fisk, ku, hest og blant annet sau.  Vi må jobbe for finne erstatninger til disse forsøksdyra. Vi må forbedre dyreforsøkene og bedre metodikken. Derfor må det etableres en nasjonal plattform med et forsknings- og utviklingsfond etter modell fra Sverige.
