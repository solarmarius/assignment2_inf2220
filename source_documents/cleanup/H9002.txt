
17.02.2005
ARBEIDERPARTIETS STORTINGSGRUPPE
Stortingsrepresentant Knut Storberget, AP, i Stortinget i dag:
- Fritt frem for hvitvasking og økonomisk kriminalitet
Politiets ferske tall fra straffesaksregisteret viser at kun 6644 anmeldelser ble behandlet i saker om økonomisk kriminalitet i 2004. Dette er en nedgang fra et gjennomsnittlig antall anmeldelser på 8107 i perioden 2000 til 2002.
- Det er grunn til å tro at slik kriminalitet øker selv om tallene går ned, sier Arbeiderpartiets justispolitiske talsmann Knut Storberget som tar saken opp i en interpellasjon i Stortinget i dag. Med T5PC saken friskt i minnet er det grunn til å tro at tallet burde vært mye høyere. Det anslås at 140 milliarder årlig unndras beskatning. - Dette er penger som frarøves fellesskapet og der derfor svært alvorlig kriminalitet, sier Storberget.
Økokrim har mottatt henimot 5000 hvitvaskningsmeldinger i 2004, og det er kun åpnet straffesak i under 100 saker. - Her er det så store mørketall at det i realiteten er fritt fram for hvitvasking og økonomisk kriminalitet, sier Storberget. Han utfordrer justisminister Odd Einar Dørum til å sørge for at flere saker anmeldes og straffeforfølges for å øke oppklaringsprosenten.
Link til Politiets Strasaktall: 
