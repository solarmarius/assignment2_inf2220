
mandag, 7. juni 1999
Fra stortingsrepresentant Einar Holstad
Forsvaret må bli mer mobilt
-Sjøforsvaret er som Forsvaret for øvrig preget av krav til bevegelighet. Tiden med fastboltede kanoner er definitivt forbi. Nå kreves det mobilitet! Dette sa medlem i forsvarskomiteen, Einar Holtad (KrF) i sitt innlegg under Stortingets behandling av organisasjonsendringer i Sjøforsvaret.
Regjeringen har gått inn for å legge ned Hysnes øvingsavdeling som udanner nærforsvarspersonell til kystartilleriets krigsstruktur. Dette har vakt sterk motstand i bl.a. Trøndelag.
- Jeg har sympati med ordførere og andre som slår på stortromma for sine lokalmiljøer, sa Einar Holstad i sitt innlegg, og han pekte på at Forsvaret mange steder har vært et vesentlig distriktspolitisk virkemiddel for få å sikret arbeidsplasser og annen virksomhet. Men han la til: -Skal Forsvaret løse framtidas oppgaver, må vi omorganisere. -Man kan si at en videreføring av Hysnes ville medføre at man utdannet personell man ikke har bruk for, med penger man ikke har. Innsparingspotensialet ved å legge ned Hysnes er vesentlig, sa Holstad og viste for øvrig til Regjeringens bebudede oppfølgingsprogram mot Rissa kommune.
Einar Holtad undrer seg over Arbeiderpartiets inkonsekvens i Forsvarspoltikken. - De ønsker ikke å øke rammene til Forsvaret, men vil samtidig pålegge Forsvaret å drive videre med aktiviteter de ikke har beohov for. Hvor er troverdigheten til Arbeiderpartiets forsvarpoltikk spør han, spør han.
