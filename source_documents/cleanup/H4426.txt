
fredag 24. mars 2000 13:20:30
- En provokasjon hvis Ap trekker landbruksmeldinga
Stortingsrepresentant Leif Helge Kongshaug, Venstre, som er sentrumspartienes skyggeordfører for landbruksmeldinga, mener det er en provokasjon hvis Arbeiderpartiet velger å trekke landbruksmeldinga.
Kongshaug mener landbruksmeldinga inneholder de beste løsningene for framtidas landbruk. - Enhver endring i den framlagte meldinga vil bli til det verre for norsk landbruk. Hvis meldinga trekkes vil det føre til at viktige grep i landbrukspolitikken må utsettes i tid. Dette vil få konsekvenser blant annet for årets jordbruksforhandlinger og gjennomføringen av disse, uttaler Leif Helge Kongshaug.
- Å trekke landbruksmeldinga tilbake vil derfor være en provokasjon både mot landbruket og mot sentrumspartiene, sier Kongshaug.
