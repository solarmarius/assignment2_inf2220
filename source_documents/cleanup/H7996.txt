
15.11.2003
Morten Lund, finanspolitisk talsmann i Senterpartiet:
POSITIVT AT AP BLE AVTALEPARTNER - SKUFFENDE AT DE OPPNÅDDE SÅ LITE.
Det mest positive i dagens avklaring er at Fremskrittspartiets nakketak på Regjeringen glipper. Derved blir også Høyres dominans i Regjeringen mindre.
De endringer som vi kjenner så langt går i riktig retning i forhold til Senterpartiets prioriteringer: mer til skole og omsorg, økt bevilgninger for å skaffe arbeid til flere, og økte bevilgninger til sykehusene og til å senke egenandelstaket for legebesøk og medisiner.
Påplussingene er dessverre beskjedne og ikke tilstrekkelige for di utgangspunktet var så ille. Det gjelder både sysselsettingssituasjonen, kommuneøkonomien, sykehusøkonomien og behovet for å bruke statsbudsjettet til bedre utjevning.
-Jeg er glad for at avtalen innebærer en utsettelse når det gjelder Regjeringens forslag om midlertidige ansettelser og fjerningen av gavepensjon for de som førtidspensjoneres.
Avtalens forutsetning om at det ikke skal brukes ei ekstra oljekrone, betyr at det kan ventes vanskelige innsparingsforslag og sikkert mange kunstgrep for å unngå å tråkke over finansministerens krittstrek.
