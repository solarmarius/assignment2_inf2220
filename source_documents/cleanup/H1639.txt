
Dato: 27. oktober 2000
FREMSKRITTSPARTIETS
STORTINGSGRUPPE
Fra stortingsrepresentant John I. Alvheim (FrP)
HJELP TIL FYLKENE TIL NYTT MEDISINSK TEKNISK SYKEHUSUTSTYR!!!!
Ved innkjøp av medisinsk teknisk utstyr til sykehusene må fylkeskommunen dekke 40% av kostnadene. Staten dekker 60%. Denne ordningen har dessverre ikke fungert og sykehusene har ikke fått det utstyret de trenger for å kunne fungere mest mulig effektivt. Fylkene makter ikke å betale sin andel og derfor får ikke sykehusene det utstyret de så sårt trenger.
- Jeg synes det nå er på tide at vi gjør noe med dette forholdet, sier Fremskrittspartiets helsepolitiske talsmann og leder i Stortingets sosialkomité, John I. Alvheim. - Når fylkene ikke makter å dekke disse utgiftene er det pasientene som blir skadelidende og køene vokser til tross for at kapasiteten i sykehusene er tilstede. Det medisinsk tekniske utstyret er ofte gammelt og fullt av feil og dette fører til at mye tid og kapasitet går tapt, fortsetter han.
- Fremskrittspartiet gjør noe med dette i sitt alternative budsjettforslag for 2001. Vi fremmer forslag om at Staten skal overta 90% av ansvaret og at fylkene bare skal ha ansvar for de siste 10%. På denne måten får vi byttet ut en del av det eldste og mest ustabile tekniske utstyret i sykehusene slik at ikke verdifull tid kastes bort. Vi bevilger 1.000 250 000 kroner ekstra til dette formålet. Regjeringens forslag er bare er på kr. 764 000  nøyaktig det samme som i fjor og en reell reduksjon av bevilgningen, avslutter Alvheim som mener at vi nå er nødt til å sørge for at sykehusene får muligheter til å utnytte sin kapasitet fullt ut på dette området.
