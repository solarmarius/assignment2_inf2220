
mandag 1. februar 1999 15:15:50
Venstres kirkepolitiske talskvinne Helene Falch Fladmark om Siri Sunde- saken:
- En gledelig og riktig avgjørelse
Biskop Rosemarie Köhns avgjørelse om at Siri Sunde får fortsette som prest i Den norske kirke er både en gledelig og riktig avgjørelse, sier Venstres medlem av Kirke- utdannings- og forskningskomiteen Helene Falch Fladmark.
- Det er en modig beslutning av Köhn som setter menneskeverdet og kjærligheten i sentrum.
- Köhns avgjørelse er et viktig bidrag til det tolerante og humane i Den norske kirke. Kirken skal være åpen og inkluderende, og ikke ekskludere mennesker ut fra deres legning eller samlivsform. Mange homofile som ønsker å tilhøre og virke i Den norske krike vet nå at de har en modig talskvinne.
Fladmark håper Köhns teologiske vurderinger av denne saken kan bidra til at Den norske kirke revurderer sin diskriminering av homofile, og at kirkemøtets vedtak om at mennesker som lever i homofilt samliv ikke kan inneha vikslete stillinger i kirken blir omgjort. På samme måte som Kirken i snart førsti år har lved med ulikt teologsik syn når det gjelder kvinnelige prester, er det nå på tide å godta teologsik uenighet om homofiles plass i kirken.
