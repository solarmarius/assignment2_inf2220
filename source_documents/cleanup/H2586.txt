
Onsdag 23. februar 1994
ANITA APELTHUN SÆLE LEDER FOR
STORTINGETS KURDERGRUPPE
Stortingsrepresentant Anita Apelthun Sæle fra Kristelig Folkeparti er valg som leder for Kurdergruppa på Stortinget, og Lisbeth Holand fra Sosialistisk Venstreparti er valgt som nestleder. Kurdergruppa er en tverrpolitisk gruppe med representanter fra alle partiene på Stortinget med unntak av Fremskrittspartiet.
-Situasjonen til kurdererne kan beskrives som "det glemte folkemordet", sier Anita Apelthun Sæle. -150 000 tyrkiske soldater tyranniserer og dreper kurdere i det sørøstlige Tyrkia, og på den andre siden av grensene til Iran og Irak er det like ille. Kurderne er alles "lovlige vilt" i denne delen av verden.
Den nye lederen for kurdergruppa på Stortinget mener at presset må rettes mot alle de tre landene som undertrykker kurderne, men for tiden mest mot Tyrkia.
-Tyrkia er delvis et europeisk land, og er Norges allierte i NATO-alliansen. Den tyrkiske regjeringen hevder at den respekterer menneskerettighetene, men i flere NATO-land spør man seg hvordan Tyrkia da kan behandle et helt folk på denne måten, sier Anita Apelthun Sæle.
I tillegg til leder og nestleder, består styret i Kurdergruppa i Stortinget av: Anders Hornslien (Arbeiderpartiet), Ole Johs. Brunæs (Høyre), Terje Riis Johansen (Senterpartiet) og Lars Sponheim og Erling Folkvord fra Venstre og Rød Valgallianse.
