
7/12-01
Inger S. Enger, Stortingsrepresentant Senterpartiet
Senterpartiet aleine om å foreslå økte midler til uttak av skadedyr
Senterpartiet mener dagens forvaltningsplan for ulv bidrar til å skape et økt konfliktnivå mellom næring og ulv, og mellom mennesker og ulv. Derfor er det sterkt å beklage at flertallet i energi- og miljøkomiteen ikke er villige til å støtte Senterpartiet forslag om økte bevilgninger til de statlige fellingslagene, slik at skadedyr i det minste kan tas ut, sier Inger S. Enger etter dagens debatt i Stortinget.
- Vi fått bekreftet at ulven har vandret over fjellet til Sogn- og Fjordane, og dermed øker sjansene for flere konflikter. På denne bakgrunn er det svært uheldig ar stortingsflertallet fortsatt skyver behandlingen av en ny rovdyrmelding foran seg fram til år 2003. Dermed blir rovdyrpolitikke preget av en "etter - snar - politikk" og ikke føre-var, sier Enger.
I forrige stortingsperiode var enkeltrepresentanter fra Høyre opptatt av en restriktiv rovdyrpolitikk. I dagens debatt har statsråd Brende vist at dette standpunktet hører forrige Stortingsperiode til.
- Jeg er skuffet, men ikke overrasket, over at Høyre mener at Stortinget ikke er egnet til å ta stilling til forvaltningsområdet for ulv, men at dette skal overlates til byråkratiet. Deretter skal Stortinget komme inn i etterkant og evaluere denne ordningen. Senterpartiet vil gi Stortinget en ny sjanse til å ta stilling til forvaltningsområdet for ulv i nær framtid, avslutter Enger.
