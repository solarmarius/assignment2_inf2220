
28.03.02
Vegard Martinsen, (DLF)
Savnede bør selv dekke utgifter til leteaksjoner
Påsken er igjen over oss, og med den legger et stort antall ivrige, men iblant ikke særlige kyndige, skiløpere ivei på turer innover i fjellet.. Dette fører dessverre til at noen av dem går seg bort, og at noen blir tatt av ras.
Redningsaksjoner etter slike hendelser er meget kostbare, og hvert eneste år blir det diskutert om de som får behov for redningsaksjoner skal dekke kostnadene selv. Selvsagt blir slike ting glemt med en gang påsken er over, og så vidt vi vet finnes det ingen ordning som innebærer at de som er blir reddet blir avkrevet betaling for redningsaksjonene.
Det er grovt urettferdig at kostnadene for å redde de ukyndige turistene som forårsaker redningsaksjoner skal veltes over på andre. DLF mener at den enkelte turist selv bør dekke kostnadene ved de redningsaksjonene han forårsaker. Dette kan i praksis skje f.eks. ved at turistene før fjellturen tegner forsikringer som dekker utgiftene ved eventuelle redningsaksjoner, eller inngår en avtale i sammenheng med et bidrag til f.eks. Røde Kors.
