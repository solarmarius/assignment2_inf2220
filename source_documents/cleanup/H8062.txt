
Dato: 09.12.03
Forsvarsfraksjonen (Fremskrittspartiet)
Forsvarssjefen varsler ytterligere nedbygging av Forsvaret
Fremskrittspartiet er ikke overrasket over det som skisseres i den militærfaglige utredningen (MFU) som ble fremlagt i går. Med stadige forsakelsene av økonomiske lovnader til Forsvaret er den vedtatte struktur historie, sier Per Ove Width forsvarspolitisk talsmann i FrP.
Den fremlagte MFU kommer ikke med noe nytt i forhold til de lekkasjer og uttalelser som har kommet frem til nå. Det er derimot påfallende lite langsiktighet i det fremlagte materiale, kommenterer Width.
Utgangspunktet for omstillingsforslagene virker lite gjennomtenkte, det virker som om man har tatt utgangspunkt i en tenkt struktur uten å stille spørsmål til hvordan type Forsvar vi skal ha og i hvilken grad Forsvaret i sterk grad skal tilpasses internasjonale behov med tanke på nye kapasitetsanskaffelser. Det virker som om det nasjonale territorialforsvar er utelatt av utredningen.
FrP er skeptisk til den skisserte befalsordningen, den virker lite motiverende for å skaffe en stabil tilgang på befal, særlig da den kategori som skal engasjeres frem til de er 35 år.
HV etableres på et nivå langt under dagens, men oppgavene ser ut til å øke, hvor er logikken i dette, spør Width.
Fremskrittspartiet ser på denne utredningen som et tegn på at Forsvarssjefen har måttet ta hensyn til for lave budsjetter i forhold til oppgaver og derfor har måttet komme med en relativt målløs utredning, avslutter Width.
