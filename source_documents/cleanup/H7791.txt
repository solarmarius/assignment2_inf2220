
2003-2007
Foreldrelista i Tromsø
FOR BARNAS VE OG VEL
FRITIDSTILBUD
FORELDRELISTA I TROMSØ VIL JOBBE FOR AT:
svømmebassengene ved skolene og svømmehallene på Stakkevollan og Alfheim pusses opp og/eller rustes opp til moderne fritidsanlegg, der både barn og voksne kan tilbringe trivelige timer i og utenfor vannet. Det innebærer også at tilbudene er åpne på ettermiddagen/ kveldene og i helgene
det etableres ungdomsklubber i alle bydeler, der voksne i samarbeid med de unge kan finne fram til gode fritidstilbud. Tvibit er blitt en kjempesuksess. Derfor burde det i samarbeid med Tvibit-ledelsen satses på å få til små "tvibiter" i hele kommunen
det bygges sykkel- og gangstier, f.eks. fra Hamna til Håpet, over Kvaløybrua, i Kroken Sør og på Skjelnan.
FORELDRELISTA I TROMSØ KOMMER TIL Å ENGASJERE SEG FOR:
å bedre barnas og ungdommenes oppvekstvilkår i Tromsø
å få bygget barne- og ungdomsskoler der behovet tilsier det
å få pusset opp eksisterende skolebygg og få disse tilpasset gjeldende læreplan L97
å skape trygge og forutsigbare forhold i barnehager og SFOer (bemanning, økonomi og lignende)
å få bygget flere kommunale barnehager i nyetablerte boligfelt
å sette barn og ungdom på Tromsø- kartet
Vi kommer til å jobbe for barn og ungdom i hele 4-års-perioden, ikke bare i valgkampen og i skrytetaler!
BARNEHAGER
FORELDRELISTA I TROMSØ VIL JOBBE FOR AT
det bygges flere barnehager i Tromsø
barnehagesatsene minskes til et overkommelig nivå og stabiliseres der
barnehagedriften ved de ikke-kommunale barnehagene gjøres forutsigbar og trygg
barnehageøkonomien muliggjør en tilfredsstillende bemanning med kvalifisert personale
det etableres en såkalt "åpen barnehage" i byen der foreldre og barn kan møtes, leke sammen og har kontakt med pedagogisk personale
BARNESKOLER OG SFO -
FORELDRELISTA I TROMSØ VIL JOBBE FOR AT
Fagereng barneskole bygges snarest mulig
2. byggetrinn av Solneset skole bygges snarest mulig
økonomien til de enkelte barneskolene bedres, slik at skolene sikres adekvate rammevilkår for å kunne tilby god undervisning i et trivelig og trygt miljø
svømmebassengene renoveres og åpnes igjen for skolebruk og om kveldene for nærmiljøet
det sikres god bemanning ved alle SFO- tilbudene: SFO er langt mer enn "oppbevaring"
det finnes barneskoler der folk bor, dvs. også i distrikts-Tromsø!
skolene tilføres midler for å kunne sende lærerne jevnlig på etter- og videreutdanningskurs
det ikke sies opp lærere med fagutdanning ved byens skoler
UNGDOMSSKOLER
FORELDRELISTA I TROMSØ VIL JOBBE FOR AT
Grønnåsen ungdomsskole pusses opp snarest mulig og tilpasses de kravene L97 stiller til en ungdomsskole. Dette gjelder også de øvrige ungdomsskolene i byen
det bygges en ny ungdomsskole på Kvaløya for å kunne ta imot ungdomsskoleelevene fra de nye utbyggingsområdene sør for Kvaløysletta
behovet for ungdomsskoleplasser på fastlandsida utredes snarest mulig, og at det bygges en ny ungdomsskole sør på Tromsdalssiden dersom behovet tilsier det
det tilføres skolene ressurser for å kunne sende lærerne i både "store" og "små" fag jevnlig til etter- og videreutdanning
ungdomsskolene tilføres tilstrekkelig økonomi for å kunne tilby et godt undervisningstilbud etter gjeldende læreplan
det ikke sies opp en eneste lærer med fagutdanning ved kommunenes ungdomsskoler
