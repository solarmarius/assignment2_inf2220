
1.3.2006
Høyre
Høyres sentralstyre møtes 05. og 06. mars 2006.
Høyres sentralstyre har møte søndag 05. og mandag 06. mars 2006 på Radisson SAS Airport Hotell, Gardermoen. Pressen inviteres til to sekvenser.
Erna Solberg innleder.
Mandag 06. mars klokken 11.00 innleder Høyres leder, Erna Solberg. Innledningen er åpen for pressen. Etter innledningen vil det bli pressebrief og mulighet for intervjuer med partiledelsen. Enkel servering.
Høyre arrangerer paneldebatt om Ny sjanse.
Søndag 05. mars klokken 16.00 innleder Erna Solberg til paneldebatt med tema Ny sjanse. Debatten varer til 17.30 og er åpen for pressen. I panelet sitter:
Kjetil Storesletten, professor i økonomi ved UIO.
Ted Hanisch, arbeidende styreleder i Personalhuset.
Inger Johanne Stokke, assisterende direktør NAV interim.
Debattleder er Per-Kristian Foss, som også leder styringsgruppen for prosjekt Ny sjanse i Høyre.
Hovedtema for paneldebatten er:
Hvordan gir vi mennesker som faller utenfor en ny sjanse til igjen å skape velferd for seg selv og sin familie?
Sentrale problemstillinger som søkes belyst er blant annet:
· Et hovedmål med NAV-reformen er å bidra til flere i arbeid og færre på stønad. Betyr NAV-reformen at Trygdeetaten sluker Aetat? Hvordan sikrer vi at arbeidslinjen ikke mistes av syne i den nye velferdsetaten?
· Er Aetat i dag tilpasset de kravene et moderne arbeidsliv stiller?
· Bør vi innføre nye jobbrelaterte tiltak som aktivitetsplikt, og hvordan sikrer vi at slike tiltak faktisk bidrar til å få folk i jobb?
