
10.9.2005
Ap
Ny usannhet fra regjeringen
Dagfinn Høybråten hevdet under kveldens partilederdebatt på TV2 at regjeringen ikke har kuttet i uføretrygden. Dette er ikke sant,sier Arbeiderpartiets sosialpolitiske talsmann Bjarne Håkon Hanssen. Regjeringspartiene har sammen med FrP fått vedtatt at de som får tidsbegrenset uføretrygd nå bare skal få 66 pst av varig trygd.
-En person som har hatt 260.000 i inntekt får 113.256 i tidsbegrenset uføretrygd, men 143.808 i varig uføretrygd. Han eller hun taper 30 552 kroner.
Når arbeidslivet hardner til og flere støtes ut, vil regjeringen altså kutte i uføretrygden. Det betyr at funksjonshemmede og kronisk syke som blir satt på midlertidig uføretrygd, vil tape tusener. Regjeringen vil også skattlegge trygden som arbeidsinntekt, noe som innebærer at særfradraget bortfaller og at inntekten blir pensjonsgivende. Det gir lavere pensjon for varig uføretrygdede. Regjeringens konklusjon ser ut til å være at hvis du bare gjør det ille nok å være arbeidsledig eller ufør, skal flere gå ut i arbeid. AP ville ha samme nivå på varig og tidsbegrenset trygd. Nok en gang snakker altså regjeringen usant. Vi minner om at det bare er kort tid siden Dagbladet sjekket fakta når Erna Solberg påstod at Arbeiderpartiet ikke hadde foreslått flere tiltak mot fattigdom enn regjeringen. Her ble Solberg tatt i å ikke snakke sant. Se saken i Dagbladet her .
