
6.8.2004
Nestleiar i samferdslekomiteen Jorunn Ringstad (Sp)
Trafikkstasjonane må oppretthaldast!
Trafikkstasjonane er ein viktig del av service- tilbodet over heile landet. Ei redusering av talet på stasjonar slik Vegdirektoratet no føreslær, vil få store konsekvensar for både næringsliv og privatpersonar. Dette kan vi ikkje godta
Trafikkstasjonane er knutepunkt for service, trafikktryggleik og kontroll. Dei spelar ei viktig rolle i samband med mellom anna førarprøvar, registrering av motorkjøretøy, periodisk kontroller og som uhilda kontrollinstans. Særlig for distrikta, er dette viktige service instansar og svært mange ulike verksemder er brukarar av dei tenestene stasjonane tilbyr. Vegdirektoratet har i desse dagar ute ei høyring i dei ulike regionane. Her er det føreslege store strukturelle endringar for trafikkstasjonane. For fleire distrikt er det tale om ei halvering av talet på stasjonar.
Senterpartiet meiner at Stortinget sine vedtak i samband med omlegginga av Statens vegvesen legg opp til eit tilbod som framleis skal vera desentralisert. Dette stemmer ikkje overens med Vegdirektoratet sitt forslag som no er på høyring. Her kjem det klart fram at mellom anna tilbodet om førarprøver vil verta redusert Samfunnsøkonomisk vil utgiftene for publikum komme på fleire millionar per år og næringslivet vil tape store summar i form av tapt tid og auka utgifter. Dette, saman med den raseringa av servicetilboda distrikta har vore utsette for i den seinare tida, er ei utarming av distrikta som Senterpartiet vil kjempe imot.
Senterpartiet vil krevje at samferdselsdepartementet set ein stoppar for ei massenedlegging av trafikkstasjonar i distrikta.
