
Onsdag 1. juni 1994
Kristelig Folkepartis Pensjonistforum:
SAMLING OM KRISTELIG FOLKEPARTI
Kristelig Folkepartis Pensjonistforum, samlet i Oslo, 30.- 31. mai 1994, vil sterkt minne om grunnlaget for Kristelig Folkeparti. Det er ønsket om å påvirke politikken og samfunnsutviklingen ut fra en kristen tenkning, og ut fra kristne ideer. Det var det som førte til at Kristelig Folkeparti ble stiftet.
Behovet for kristen påvirkning i samfunnet er enda større i dag. Kristelig Folkepartis Pensjonistforum oppfordrer derfor alle som er enig i dette, til å arbeide for samhold i partiet og ikke la enkeltsaker ødelegge slagkraften. Dette gjelder spesielt i forholdet til EU-spørsmålet. Programmet som ble vedtatt om dette på siste Landsmøte er klart. Vi vet likevel at blant Kristelig Folkepartis medlemmer og velgere er det delte meninger. Begge syn må respekteres, slik at alle som er enige i Kristelig Folkepartis grunnsyn fortsatt kan føle seg hjemme i partiet.
Kristelig Folkepartis Pensjonistforum henstiller til alle om å la vår kristne brorskapspolitikk fortsatt være det aller viktigste i vårt arbeid. Kristelig Folkepartis hovedoppgave må ikke ødelegges av splid om enkeltsaker. Vi kom samlet ut av meningsforskjeller om EF i 1972. Det samme må skje nå i 1994.
