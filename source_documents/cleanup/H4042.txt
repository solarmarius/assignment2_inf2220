
26.06.01
Liv Signe Navarsete, nestleder i Senterpartiet:
- Villedende om norske matpriser
- SSB la i dag fram tall som viser at norsk matvarepriser er 62% høyere
enn i EU. Dette gir et villedende bilde av hvordan situasjonen faktisk er.
Nordmenn har aldri brukt mindre penger på mat enn hva vi gjør i dag, sier
nestleder i Senterpartiet, Liv Signe Navarsete.
Hun peker på at i 1984 måtte vi jobbe 4 timer og 36 minutter for å dekke
en ukes matforbruk, mens vi i 1997 kun måtte jobbe 2 timer og 47 minutter
for det samme. I en rekke europeiske land må en jobbe betydelig lengre for
å fylle handlekurven enn her hjemme, sier Navarstete.
Forbrukerundersøkelsen fra 1999 viste at Nordmenn brukte kun 11, 7 prosent
av husholdningsutgiftene til mat, og utgiftene blir stadig lavere. I 1996
brukte en gjennomsnittsfamilie 31 708 kroner på mat, dette var 2000 kroner
mindre enn i 1996.
- Trygg og rein mat er viktig for folk. Vi vet at kvalitet koster og at
folk er villige til å betale prisen, påpeker Liv Signe Navarsete
