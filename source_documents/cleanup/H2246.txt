
Tirsdag 18. mai 1993
KrF-leder Kjell Magne Bondevik:
FORSERTE TILBAKESENDELSER
- I STRID MED FRITHJOF NANSENS ÅND
Kristelig Folkepartis leder Kjell Magne Bondevik ber justisminister Grete Faremo stanse tilbakesendelsene av kosovo-albanske flyktninger til situasjonen i Kosovo er mer avklart. -Det er et paradoks ar mens barn og voksne har feiret Norges nasjonal-dag, virker det som om myndighetene har hatt det travlere enn noen gang med å sende ut kosovo-albanske flyktninger som hadde håpet å finne et tilfluktssted i Norge. Vi har feiret vår frihet og selvstendighet, og sender samtiudig fra oss mennesker som ikke har noen av delene, og som frykter for sine liv, sier Bondevik.
KrF-lederen sier han syntes det var hjerteskjærende å høre og lese om tilbakesendelsene som har skjedd de siste dagene.
-Norge har i mange tiår flytt på den goodwill som Frithjof Nansens navn og innsats har skapt når det gjelder holdninger til flyktninger og nødlidende mennesker. Men nå er Norge i stedet i ferd med å få et rennomé som et av de mest restriktive land i Europa når det gjelder holdninger til flyktninger og asylsøkere. Dette synes jeg ikke er i Frithjof Nansens ånd.
Situasjonen i Kosovo er preget av overgrep mot menneskerettighetene, og utrygghet for krigshandlinger, og dette kan ikke være det rette tidspunktet å sende flyktninger tilbake på. Jeg appellerer derfor til justisministeren om å vente med dette til situasjonen er mer avklart, sier Kjell Magne Bondevik.
