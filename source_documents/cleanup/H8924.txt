
Harstad Fremskrittsparti
Handlingsprogram 2003 - 2007
Våre Verdier
Trygghet
Det er vår grunnleggende målsetting at Harstad kommune skal sikre trygghet for en verdig omsorg, gode oppvekstforhold og en grunnskoleopplæring som holder en høy standard. Vi tar konsekvensen av at kommunen på denne måten først og fremst har en forpliktelse for å ivareta innbyggernes behov ved livets begynnelse og sluttfase. Etter Harstad FrPs syn er dette kommunens fundamentalt viktigste ansvar som aldri kan reduseres til fordel for andre oppgaver.
Frihet
Det enkelte menneskets frihet er vesentlig for retningen vi ønsker å utvikle Harstad kommune. Kommunen er ikke et mål i seg selv, det er fellesskapets redskap for å tilby fundamentalt viktige tjenester til beste for innbyggerne. Som alle fellesskapsløsninger representerer også kommunen en inngripen i den enkeltes frihet. Harstad Fremskrittsparti ser det som en av sine hovedoppgaver å begrense den innskrenkende virkning kommunen har på din og min frihet.
Ansvar
Harstad kommune må styres med ansvar. For oss handler det om at kommunens drift
må gjenspeile ydmykhet og respekt for de verdier som forvaltes på innbyggernes vegne. Det gjøres best ved langsiktighet og varsomhet i kommunens disposisjoner. Harstad Fremskrittsparti ønsker å skape en kommune som opptrer forutsigbart ovenfor innbyggerne, næringslivet og organisasjonene, samtidig som verdiene forvaltes til beste for alle.
Fornyelse
Harstad kommune er moden for fornyelse. For å oppfylle våre målsettinger er vi ikke redd for å gå nye veier og benytte moderne løsninger. Vi er først og fremst opptatt av å gi innbyggerne så gode tjenester som mulig. Da er det mindre viktig hvordan eller av hvem tjenestene skapes. Harstad Fremskrittsparti ønsker å benytte de virkemidler og løsninger som i størst grad tjener innbyggerne.
Handlekraft
Den politiske ledelsen må utvise handlekraft og åpenhet i den daglige driften av Harstad kommune. Det skal aldri eksistere tvil om hvor makten utøves eller hvem som har ansvaret. Alle politiske vedtak skal utføres lojalt av administrasjonen. Harstad FrP ser det som en viktig oppgave å bekjempe det som mange opplever som politisk avmakt, lukkethet og byråkratisk trenering av saker som behandles i kommunen.
Politisk organisering, administrasjon og forvaltning
Harstad Fremskrittsparti vil i neste periode:
 Innføre parlamentarisme som styringsform i Harstad kommune.
 Benytte folkeavstemminger for å avgjøre betydelige og prinsipielle saker.
 Redusere antallet komiteer og utvalg, herunder også nedleggelse av økonomiutvalget.
 I stor grad benytte brukerstyring og brukerundersøkelser.
 Rasjonalisere og effektivisere administrasjonen.
 Benytte nye driftsformer, konkurranseutsetting og interkommunale løsninger der det er formålstjenlig.
 Sikre mer åpenhet, informasjon og raskere service.
 Redusere administrasjonens utredningsarbeid og kjøp av utredningstjenester.
 Arbeide for en bedre og mer systematisk personalpolitikk.
Kommunens økonomi
Harstad Fremskrittsparti vil i neste periode:
 I stor grad avgrense kommunens økonomiske engasjement til de lovpålagte
oppgavene.
 Selge ned kommunens eierskap i aksjer, eiendommer og andre plasseringer som ikke er tiknyttet kommunens administrasjon eller tjenesteproduksjon. Slik nedsalg skal minimum skje til markedspris. Herunder nevnes spesielt avhending av aksjer i
Hålogaland Kraft AS.
 Sterkt redusere kommunens gjeld og dermed også øke kommunens økonomiske
handlekraft ved at frie midler i mindre grad bindes opp til betjening av lån.
 Gå imot storslåtte prestisjeprosjekt som ikke er velbegrunnet ut fra de lovpålagte
oppgavene.
 Rasjonalisere og effektivisere administrasjon og tjenesteproduksjon så langt som
mulig uten at det får negative kvalitative konsekvenser.
 Benytte nye modeller for organiseringen av kommunen og produksjon av kommunale tjenester der det er formålstjenlig, herunder også konkurranseutsetting og
interkommunalt samarbeid.
 Arbeide for å redusere og endelig avvikle eiendomsskatten når dette er økonomisk
forsvarlig for Harstad kommune.
 Arbeide for å redusere det kommunale skatteøret når dette er økonomisk forsvarlig for Harstad kommune.
Helse, omsorg og sosial
Harstad Fremskrittsparti vil i neste periode:
 Sikre full sykehjemsdekning ved å øke takten på utbyggingen av nye sykehjem og gå imot et hvert forslag om nedleggelse av eksisterende sykehjem.
 Fastlegge en forsvarlig minimumsbemanning ved sykehjemmene i Harstad over dagens nivå.
 Arbeide mot at eldreboliger i praksis blir benyttet som rimelige sykehjem for kommunen.
 Konkurranseutsette driften av et sykehjem som en prøveordning.
 Styrke den hjemmebaserte omsorgen.
 Innføre valgfrihet for brukere av hjemmetjenester ved at de selv kan velge å benytte et privat alternativ betalt av kommunen etter prinsippet om at pengene følger brukeren.
 Opprette et kommunalt omsorgsombud som skal utføre jevnlig kontroll og godkjenning av sykehjem, hjemmetjenester og eldreboliger i kommunen. Ombudet skal i samarbeid med Eldrerådet ivareta brukernes interesser direkte ovenfor politikerne og være uavhengig av administrasjonen.
 Fjerne egenandeler for eldre, syke og uføre.
 Sikre sykehjemsbeboere i Harstad samme medisinske rettigheter som den øvrige befolkning.
 Sikre fortsatt drift av aktivitetssentrene, helsestasjonen for eldre, rådgivningstjenesten for ungdom, Utekontakten og Krisesenteret.
 Fortløpende vurdere å avvikle samarbeidet med fellskjøkkenet ved Hålogalandssykehuset for produksjon av mat til hjemmeboende.
 Innføre en ordning med helsereiser for eldre til sydlige himmelstrøk.
 Sette inn fl ere ressurser for å bekjempe misbruk av ulovlige rusmidler blant ungdom.
 Begrense hvor lenge arbeidsføre mennesker kan benytte et kommunalt botilbud.
 Øke kommunale tilskudd til frivillige organisasjoner som utfører sosialt arbeid.
 Arbeide for at incestoffer i Harstad gies et oppfølgingstilbud i kommunen.
Oppvekst og opplæring
Harstad Fremskrittsparti vil i neste periode:
 Øke rammetimetallet og utgifter til læremidler/utstyr ved skolene i Harstad
kommune.
 Omdanne skolene til egne driftsselskaper hvor foreldre- og elevrepresentanter har
flertall i styrene.
 Innføre en kommunal fi nansiering av skolene i Harstad hvor pengene følger
eleven.
 Likestille offentlige og private skoler med hensyn til tilskudd og øvrige betingelser.
 Øke satsingen på og videreutvikle Alternativ Læringsarena (ALA) og lignende prosjekt.
 Vektlegge skolens rolle som kunnskapsformidler.
 Sette inn tiltak og ressurser for å bekjempe mobbing i og utenfor skolen.
 Bedre arbeidsmiljø og disiplinforhold i skolen.
 Sette inn flere ressurser for å bekjempe misbruk av ulovlige rusmidler blant ungdom.
 Opprette et kommunalt oppvekstombud som skal utføre jevnlig kontroll og godkjenning av grunnskoler og fritidstilbud i kommunen. Ombudet skal i samarbeid med Ungdomsrådet ivareta barn og unges interesser direkte ovenfor politikerne og være uavhengig av administrasjonen.
 Arbeide for at nynorskundervisningen gjøres valgfri i grunnskolene i kommunen.
 Arbeide for å innføre heldagsskole i Harstad kommune, frem til dette er mulig skal SFO være selvfinansierende.
 Sikre full barnehagedekning og minstepris i tråd med Stortingets intensjoner.
 Likestille kommunale og private barnehager med hensyn til tilskudd og øvrige betingelser.
 Legge til rette for reell valgfrihet slik at foreldrene selv kan velge skole og
barnehage.
 Arbeide for et godt og variert fritidstilbud til de unge i kommunen.
 Sikre at Ungdommens Hus realiseres raskt og får gode driftsforhold.
 Sikre fortsatt drift av rådgivningstjenesten for ungdom, Utekontakten og Radio Harstad.
 Legge til rette for aktiviteter og miljøer som engasjerer barn og ungdom.
Innvandring og integrering
Harstad Fremskrittsparti vil i neste periode:
 Konsentrere kommunens fokus på området om å integrere de fl yktningene som allerede er bosatt i kommunen.
 Si nei til nye forespørsler fra UDI om ytterligere bosetting av fl yktninger i Harstad
kommune.
 Gå imot et hvert forslag om å opprette asylmottak i kommunen.
 At det ikke skal tilbys morsmålsundervisningen for fremmedspråklige elever dersom ikke utgiftene til dette i sin helhet refunderes av staten.
Teknisk, byggesak, regulering og VAR
Harstad Fremskrittsparti vil i neste periode:
 Sikre at kommunale avgifter på tjenester som vann, avløp, renovasjon og feiing ikke
beregnes høyere enn kommunens selvkost, forøvrig slik loven forutsetter.
 Konkurranseutsette produksjonen av tekniske tjenester/VAR der det er formålstjenlig.
 Skille ut Bygg- og eiendomstjenesten til et eget aksjeselskap som skal forvalte eiendomsmassen til kommunen og være selvfinansierende gjennom leieavtaler.
 Styrke vedlikeholdet av kommunale bygninger og oppfordre private eiere av sentrumsgårder til å gjøre det samme.
 Gå inn for at Drift- og utbyggingstjenestens anlegg på Sama selges og erstattes med et nytt og mer velegnet anlegg, eventuelt gjennom et leieforhold.
 Søknader fra innbyggerne skal i utgangspunktet innvilges med mindre det er tungtveiende grunner som taler imot det.
 Arealplaner må ta hensyn til eiendoms- og disposisjonsrett, og skal ikke være til unødig hinder for bygging.
 Legge til rette for fritidsboliger.
 Sikre at Arbeidslaget opprettholdes.
Næringsvirksomhet
Harstad Fremskrittsparti vil i neste periode:
 Sikre gode rammebetingelser for næringslivet og motarbeide ordninger og
holdninger som hindrer fri næringsutøvelse.
Ha en positiv holdning til all etablering av ny næringsvirksomhet.
 Sikre at kommunen opptrer nøytralt ovenfor næringslivet og ikke favoriserer
enkeltaktører.
 Tilrettelegge for gründervirksomhet.
 Opparbeide nye næringsarealer.
 Arbeide aktivt for at det opprettes en kunnskapspark i Harstad.
 Selge kommunens aksjer i private selskaper.
 Arbeide for en langt mer offensiv oljeletings og utvinningsvirksomhet i nordområdene med utgangspunkt i Harstad.
 Arbeide for at Harstad blir en hovedbase for oljevernberedskap.
 Arbeide for realiseringen av Maritim
Beredskaps- og Vedlikeholdsbase Nord ("Dokkhallen").
 Arbeide for at Forsvaret videreutvikler og øker sin aktivitet i Harstad kommune. Spesielt viktig i denne sammenheng er Kystjegerkommandoen, Forsvarets Lønningskontor, Alliert Treningssenter med
flere.
 HUAS gjøres selvfinansierende, kommunale tilskudd avvikles.
 Overlate finansieringen av Destinasjon Harstad til næringslivet.
 Videreføre en positiv holdning til skjenke- og salgsbevilgninger samt utvide salgstiden til maksimalrammene innenfor loven.
 Skjerpe kontrollen av at skjenke- og salgsbestemmelsene overholdes, og reagere strengt ved første overtredelse.
 Arbeide for å redusere og endelig avvikle eiendomsskatten når dette er økonomisk forsvarlig for Harstad kommune.
Samferdsel
Harstad Fremskrittsparti vil i neste periode:
 Sterkt øke vedlikeholdet av det kommunale veinettet.
 Videreutvikle infrastrukturen i kommunen.
 Gå imot alle forslag om innføring av bompengering og lokal bensinavgift i Harstad.
 Arbeide for å utvide rutetilbudet ved Harstad/Narvik lufthavn Evenes.
 Arbeide for at LOFAST ferdigstilles så raskt som mulig.
 Arbeide for opprettelsen av en hurtigbåtrute fra Harstad via Vesterålen til Svolvær og eventuelt videre til Bodø.
 Arbeide for at utbyggingen av RV-83 Seljestad-Sama ("Harstadåstunnelen") fremskyndes.
Kultur og idrett
Harstad Fremskrittsparti vil i neste periode:
 At kulturtilskudd i hovedsak skal innrettes mot kultur- og idrettsmiljøer som arbeider
med og engasjerer barn og ungdom.
 Gradvis redusere og endelig avvikle driftstilskuddet til Kulturhuset, samt vurdere andre driftsformer som for eksempel konkurranseutsetting.
 Gjenåpne Kanebogen svømmehall og sikre fortsatt drift i samarbeid med lokale lag og foreninger. Hver enkelt skole skal selv få velge hvor de vil kjøpe timer for skolesvømming.
 Gå imot forslaget om å omgjøre Harstad Fjellhall AS til et kommunalt foretak.
 Sikre større politisk innfl ytelse over tilbudet til Grottebadet. Vurdere andre driftsformer som for eksempel konkurranseutsetting.
 Vurdere salg av den kommunale kinoen, eventuelt at driften konkurranseutsettes.
 Sikre fortsatt drift av Radio Harstad.
 Sikre Harstad kirkelig fellesråd gode rammevilkår.
 Sikre bedre vedlikehold og utbygging av kirkegårder.
