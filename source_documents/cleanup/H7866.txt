
Dato: 8.oktober 2003
FREMSKRITTSPARTIETS STORTINGSGRUPPE
Stortingsrepresentant Siv Jensen(FrP)
Statsbudsjettet: REGJERINGEN HELT UTEN VISJONER
- Regjeringens budsjettforslag er urovekkende passivt, og er absolutt ikke noen invitasjon til samarbeid med FrP. Regjeringen står helt uten noen målrettet politikk for å skape økonomisk vekst, uttaler Siv Jensen i en kommentar til statsbudsjettet som ble fremlagt i dag.
- Skattelettelser er fullstendig fraværende, mens alle avgifter økes. Samlet betyr dette det motsatte av å stimulere økonomien. Dessuten får folk flest får dårligere råd, fortsetter Jensen.
- Arbeidsledigheten vil fortsette å øke. Norge trenger en politikk for økt økonomisk vekst. Regjeringens satsing på realinvesteringer, bl.a. i infrastruktur, er likevel totalt fraværende og næringslivet tilføres ingen nye stimulanser til økt produktivitet og vekst. Regjeringen forholder seg passiv til å styrke økonomien, men presterer likevel å pøse ut oljepenger uten mål og mening, fremholder Jensen.
- Som om dette ikke er ille nok, foreslår regjeringen også å reversere den innsatsstyrte finansieringen av sykehusene, samt øke egenandelstaket i folketrygdens frikortordning. Regjeringen ønsker opplagt ikke noe samarbeid med FrP, avslutter Jensen.
