
Oslo, 17/06 - 02
Landsmøte i Kristelig Folkepartis Ungdom
21.-23. juni avholdes Kristelig Folkepartis Ungdoms (KrFU) 56. landsmøte. Det skjer på Solstrand Camping i Lindesnes. Blant høydepunktene under årets landsmøte er ledervalg, behandling av nytt prinsipprogram og tale av Kultur- og kirkeminister Valgerd Svarstad Haugland.
KrFU står overfor et spennende landsmøte. For andre gang i KrFUs historie skal det vedtas nytt prinsipprogram. I tillegg skal det velges ny leder for organisasjonen.
Ny KrFU-leder
David Hansen takker for seg etter tre år som KrFU-leder, og etterfølges trolig av Per Steinar Osmundnes som er innstilt av valgkomiteen. Osmundnes kommer fra Sogn og Fjordane, sitter i KrFUs sentralstyre og er første vara til Stortinget. Det knytter seg også spenning til valget av den øvrige ledelsen, da det trolig blir kampvotering på flere av plassene.
Ny spillepolitikk fra Kulturministeren
Det er også grunn til å se fram til talen til KrF-leder og Kultur- og kirkeminister Valgerd Svarstad Haugland. Hun skal snakke om aktuell politikk, og har varslet at hun vil presentere lovendringene regjeringen legger opp til på spill- og lotterifeltet. Det har i det siste vært mye snakk om spillemarkedet, og statsråden vil på KrFUs landsmøte presentere regjeringens forslag til innstramminger.
Leders tale
Som alltid under KrFUs landsmøter er leders tale en viktig begivenhet. Dette blir David Hansens siste tale som KrFU-leder, og han vil benytte anledningen til å snakke om KrFUs vei videre. Hansen har skapt debatter helt fra første dag som KrFU-leder. Han har hatt høy profil både i media og innad i partiet, og han har tatt opp kontroversielle tema som EU, partnerskapsloven og kirke/stat. Leders tale skal være lørdag 22. juni kl. 09.00.
Media er hjertelig velkommen under hele landsmøtet!
Program for landsmøtet ligger ved.
Program for KrFUs 56. landsmøte med forbehold om endringer
Fredag 21. juni
08:00 Frokost
09:00 Forkurs for nye delegater
10:00 Åpning av landsmøtet
10:30 Konstituering av landsmøtet
10:45 Aktuell politikk v/leder i KrF, Valgerd Svarstad Haugland
12:30 Frist for innlevering av resolusjonsforslag
13:00 Lunsj
Arbeidslunsj for komiteene
14:00 Presentasjon av de innkomne resolusjoner
14:30 Presentasjon av Prinsippolitisk Program ved 1. nestleder, Kathrine Tallaksen Bjelland
Landsstyrets innstilling legges frem
Debatt
Programbehandling
15:45 Kaffe/te/saft-pause
16:15 Programbehandling
17:00 Resolusjonsbehandling, innstilling fra 1. komité
Debatt
19:00 Middag
20:00 Frist for innlevering av endringsforslag til resolusjonene
20:00 Presentasjon av arbeidsprogrammet
20:30 Presentasjon av valgkomiteens innstilling
21:00 Sosialt samvær
Lørdag 22. juni
08:00 Frokost
08:45 Ord for dagen
09:00 Tale ved KrFUs leder David Hansen
Debatt
10:45 Kaffe/te/saft-pause
11:00 Frist for innlevering av endringsforslag til arbeidsprogrammet
11:00 Programbehandling
12:00 Valg
Årsmelding og regnskap, innstilling fra 2. komité
13:30 Lunsj
15:00 Behandling av arbeidsprogram for 2002/2003
16:30 Kaffe/te/saft-pause
17:00 Resolusjonsbehandling/programbehandling
20:00 Festmiddag med landsmøtefest
Søndag 23. juni
08:30 Frokost
09:30 Lovendringer, innstilling fra 3. komité
Debatt
11:00 Søndagsmøte/gudstjeneste
12:30 Resolusjonsbehandling
13:30 Lunsj
14:30 Programbehandling/resolusjonsbehandling
15:45 Landsmøtet heves
