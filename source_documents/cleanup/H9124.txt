
Dato: 5. april 2005
Formann i FrP, Carl I. Hagen
FrP fremmer mistillitsforslag mot Devold
- Når forsvarsminister Kristin Krohn Devold til tross for flere advarsler valgte å utnevne en ny generalinspektør for Hæren før undersøkelsen av merforbruket i 2004 var over, har hun ikke lenger FrPs tillit. Derfor vil FrP i dag reise et mistillitsforslag, forklarer Carl I. Hagen.
FrP har advart Kristin Krohn Devold mot å gjøre noen personellmessige endringer i Hæren før undersøkelsen om milliardsprekken for 2004 var over. - FrP mente og mener det er avgjørende å se resultatene av riksrevisjonens gjennomgang av dette merforbruket før det gjøres personellmessige endringer. Konsekvensen av at forsvarsministeren ignorerer dette kravet fra FrP, er at hun ikke lenger har partiets tillit, sier Hagen.
- Utnevnelsen en ny generalinspektør for Hæren er en klar provokasjon mot FrP. Det er ikke mulig å misforstå FrPs klare krav om at det ikke skal gjøres personellmessige endringer før alle fakta er på bordet. Devold må ha vist konsekvensene av å utnevne en ny generalsinspektør, sier han.
Hagen sier mistillitsforslaget kommer som en følge av utnevnelsen av en ny generalinspektør og samtlige andre alvorlige tillitsbrudd forsvarsministeren har gjort seg skyldig i
