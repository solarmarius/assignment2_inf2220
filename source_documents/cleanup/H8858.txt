
8.12.2004
Leiar i Stortingets kommunalkomitè Magnhild Meltveit Kleppa (Sp)
KALDDUSJ TIL DISTRIKTS- OG PENDLARKOMMUNAR
Dårlegare kommuneøkonomi i 350 kommunar, og dermed færre hender til å gje gamle ei verdig omsorg og færre lærarar til å gje borna ei god opplæring. Dette vert konsekvensane av Regjeringa sitt forslag til selskapsskatt som dii no får fleirtal for ved hjelp av FrP, seier Senterpartiets Magnhild Meltveit Kleppa.
Samstundes som kommunane skal få tilbakeført 5,5 milliardar kroner i skatteinntekter frå bedriftene, blir inntektene dei får frå skattlegginga av privatpersonar tilsvarande redusert. Omlegginga er altså eit nullsumspel .Det ligg ikkje ei einaste frisk krone i potten.
-I praksis fører den nye ordninga til ei gigantisk omfordeling, 350 kommunar, dei fleste distrikts- og pendlarkommunar, må betale 800 millionar kroner til 80 kommunar i sentrale strok, seier Kleppa.
- Det er oppsiktsvekkjande at Framstegspartiet no godtek ein modell dei avviste i vår. Enda verre er det at Krf opptrer heilt på tvers av klåre råd dei har fått frå sine eigne ordførarar.
- Arbeidarpartiet, Sosialistisk Venstreparti og Senterpartiet meiner Regjeringa bør be det utvalet dei sjølv har sett ned for å sjå på inntektssystemet i kommunesektoren vurdere tilbakeføring av selskapsskatten. Då hadde vi hatt høve til å sjå dette i samanheng, seier Magnhild Meltveit Kleppa.
