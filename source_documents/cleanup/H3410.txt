
16. februar 2001
Fra stortingsrepresentant May Helen Molvær Grimstad
Kontantstøtteevalueringen:
Skremselspådommene har ikke slått til!
-Det er svært gledelig at mange av de dystre spådommene som enkelte av kontantstøttemotstanderne brukte i sin agitasjon mot reformen, overhodet ikke har slått til. Dette slår leder av familiekomitten May-Helen MolværGrimstad, fast. Hun var den som i sin tid bidro til å få reformen igjennom i Stortinget.
-Det har ikke blitt merkbart flere dagmammaer, ei heller flere svarte dagmammer. Barnehagesektoren er heller ikke rasert, og den har ikke ført mødrene tilbake til kjøkkenbenken. Derimot har småbarnsforeldre brukt mer tid til barna, de har fått mer valgfrihet, og de som velger å være hjemme med barna, har fått en økonomisk støtte i likhet med de som bruker barnehage.
-Når 88 000 barn mottar kontantstøtte, er det et tall som viser at ordningen er populær. 2 av 3 av disse barna blir passet av foreldrene sine, med andre ord- mange barn får mer tid sammen med mor eller far. Det er kun 15 prosent som blir passet av dagmamma eller praktikant. Noen har slektninger som stiller opp og resten har kombinasjonsløsninger, balnt annet med redusert tid i barnehage. Dette viser valgfriheten, og da vi innførte reformen var den basert på at foreldrene selv kunne velge den beste omsorgsformen for sine barn, sier Grimstad.
Det var tre viktige grunner til at vi kjempet igjennom denne reformen:
· Valgfrihet
· Mer tid til barna
· Rettferdig fordeling av de statlige overføringer
-Når enkelte påstår at hensikten med reformen ikke har slått til, er dette helt misvisende. Vi ser at foreldre har ulike valg for sine barn, at det faktisk blir brukt mer tid til barna og at mange av dem som likevel ville vært hjemme nå får en økonomisk kompensasjon, uttrykker en leder av familiekomiteen på Stortinget
May-Helen Molvær Grimstad undrer seg over at familieministeren tror hun vil spare 1 milliard på å øremerke kontantstøtten til hjemmeværende. For det første vil dette føre til at flere kvinner i lavtlønnede yrker vil bli presset hjem. For det andre lurer jeg på hvor hun har summen 1 mrd fra. - Det er jo kun 20 prosent av kontantstøttemottakere som i dag ikke selv passer barna . Disse koster ikke 1 milliard, avslutter Grimstad.
