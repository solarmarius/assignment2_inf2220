
Onsdag 14. juli 1993
Stortingskandidat Jens-Petter Johnsen, KrF:
STØTTER BYRÅDETS NEI TIL UFF - GLAD FOR POSITIV
FORSKJELLSBEHANDLING AV FRELSESARMEEN
-Jeg har ingen problemer med å støtte Byrådets beslutning om at de såkalte UFF-containerne ikke lenger får stå på kommunal grunn. Jeg ser heller ingen grunn til å problematisere at Frelsesarmeens containere fortsatt får stå. Det sier Oslo KrFs førstekandidat Jens-Petter Johnsen.
-Jeg er glad for at Byrådet forskjellsbehandler Frelsesarmeen på en positiv måte i denne saken. Frelsesarmeen har en lang historie i vår by, og har drevet et utstrakt diakonalt arbeid så og si fra første dag. Vi vet at tøyet som leveres til Frelsesarmeen gir arbeidsplasser, og at overskuddet brukes til å hjelpe mennesker med problemer, sier Jens-Petter Johnsen.
-Ulandshjelp fra folk til folk, eller UFF, er derimot langt mer kontroversiell, og de har for eksempel ikke klart å dokumentere på en troverdig måte at inntektene av tøysalget deres virkelig går til bistandsarbeid. Det er også god grunn til å være skeptisk til ideologien bak både UFF og Den reisende folkehøyskolen. Mange idealistiske ung-dommer har fått sår for livet etter å ha vært sammen med denne bevegelsen, sier Oslo KrFs førstekandidat ved stortingsvalget.
