
Stortinget, 4. oktober 2000
FREMSKRITTSPARTIETS
STORTINGSGRUPPE
fra Stortingsrepresentant Thore A. Nistad, (FrP)
HELSVART VEIBUDSJETT!
- Veibudsjettet fra Finansminister Karl Eirik Schjøtt-Pedersen er dessverre atter en nedtur for bilistene og næringslivet, sier Fremskrittspartiets samferdselspolitiske talsmann Thore A. Nistad.
- Veibudsjettet burde bli styrket med minst 1,5-2 mrd., og i tillegg bør OPS (Offentlig Privat Samarbeid) utbygging starte allerede år 2001. Overskuddet i statsbudsjettet er på hele 177 milliarder kroner og en satsing på veisektoren er en satsing på fremtiden, sier Thore A. Nistad.
- Neste års satsning på Norges viktigste transportåre til utlandet E6 Svinesund/Riksgrensen-Oslo er latterlige 38 millioner i statlige investeringer. Fatimaprosjektet til Nordkapp kostet over 1000 millioner kroner, for å ta en sammenligning av Aps veiprioritering, sier Thore A. Nistad. - Aps satsing på gode fremtidsrettede veier er ikke lenger grått, det er helsvart, sier Nistad.
