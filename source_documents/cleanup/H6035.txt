
18. juni 2002
Solidaritetsmarkering for kvinner i Burma
Med burmesisk dans, appeller fra Statsminister Kjell Magne Bondevik og Marit Arnstad markerer vi solidaritet for Aung San Suu Kyi og andre kvinner i Burma:
Onsdag 19. juni, kl. 15 :15 - 16:00 på Eidsvoll Plass, Stortinget
Denne dagen fyller Nobelprisvinner Aung San Suu Kyi 57 år. Anledning benyttes til lansering av en postkortkampanje til støtte for Aung San Suu Kyi og kvinner i Burma.
Program
15:15 Burmesisk dans
15:20 Velkommen. Harald Bøckman, Leder av Den norske Burmakomite
15:25 Statsminister Kjell Magne Bondevik holder appell
15:35 Appell ved Høyres, Venstres og KrFs kvinnegrupper
15:45 Burmesisk dans
15:50 Appell ved Marit Arnstad, Leder for det Internasjonale politikernettverket for Burma (PD Burma)
16:00 Slutt
Den 6. mai i år ble Aung San Suu Kyi løslatt fra husarrest . Dette representerer et viktig skritt frem mot en varig løsning på konflikten i Burma. Men utover dette har ingen reelle politiske reformer kommet i stand, og situasjonen er fortsatt kritisk for kvinner i Burma. I Burma, som andre steder, er det kvinner og barn som lider mest i krisesituasjoner. De lever under en ekstrem fattigdom, og helse- og utdanningssystemet er nær sagt ikke-eksisterende. Seksuelle overgrep fra regimets soldater er ikke uvanlig, med høy risiko for å bli smittet av HIV/AIDS.
Under markeringen kan man også sende et postkort til Burmas generaler der man ber om at det må bli slutt på menneskerettighetsbrudd overfor kvinner i Burma.
