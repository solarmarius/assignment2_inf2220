
23.01.03
Vegard Martinsen, (DLF)
Nei til mer politi i gatene!
Den store og voksende kriminaliteten er selvfølgelig et stort samfunnsproblerm (dvs. at det angår svært mange individer).
Alle ser problemet, og alle foreslår ?løsninger?. De andre partiene har nå i lang tid forslått at det skal bli mer politi i gatene, og det siste er at enkelte partier går inn for at kriminelle skal fotfølges av politifolk, slik at de ikke får anledning til å begå nye innbrudd, ran, overfall .etc.
Selvsagt må kriminalitet primært forhindres med forebyggende tiltak, og det er kun ett sted dette kan skje: i familien. Alle barn må av sin familie oppdras til å respektere andre menneskers person, liv og eiendom. I dag, etter at det i flere tiår er blitt ført en politikk som har ødelagt familien, foregår slik forebyggende arbeid i alt for liten grad. Det forebyggende arbeidet er overlatt til offentlige institusjoner, som selvfølgelig nesten alltid leverer tilbud av svært dårlig kvalitet (i forhold til kvaliteten som ville ha vært i et system med kun frivillig samkvem).
En av grunnene til at politikerne har ødelagt familien, dvs. gjort det lettere å etablere en familie og vanskeligere å holde den samlet (høyt skattenivå, subsidiering for å splitte opp familier, etc.), er at politikerne har ønsket at all oppdragelse skal skje ikke i privat, men i offentlig regi ? og formålet har vært å gjøre alle til "gode samfunnsborgere". Resultatet er blitt et forfall (økende kriminalitet, en utbredt dårlig smak, hedonistisk livsstil, etc.), men vi skal la dette ligge poenget her.
Poenget her er at kriminaliteten skal bekjempes på en måte: ikke ved å ha flere politifolk i gatene, men ved å ha færre kriminelle der.
Kriminelle skal ikke fotfølges, men når de har valgt kriminalitet som sin løpebane, kan de ikke gå løse, da må de settes i fengsel. Så, den som begår en kriminell handling, ran, innbrudd, overfall, etc., bør straffes strengt, dvs. ilegges en lang fengselsstraff.
Dersom han begår en ny kriminell handling når han kommer ut igjen, da bør han idømmes en enda lengre fengselsstraff.
Den ordningen vil redusere kriminaliteten til praktisk til null. Dessverre er kun DLF er for dette, så kriminaliteten vil høyst sannsynlig fortsette å øke inntil DLF er blitt et stort parti. Vi får håpe at det ikke tar alt for lang tid før DLF er bitt et stort parti.
