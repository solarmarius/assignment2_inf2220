
FREMSKRITTSPARTIETS
STORTINGSGRUPPE
Fra stortingsrepresentant Øystein Hedstrøm
Rakrygget Godal!
-Det varmer mitt hjerte å lytte til en politiker som tør å si sannheten om de langsiktige konsekvenser og virkninger av en altfor liberal og snillistisk asylinnvandringspolitikk i Europa, sier stortingsrepresentant Øystein Hedstrøm, som har liten tro på at det innvandringsliberale Høyre vil endre sin politikk.
- Det er å håpe at Ingvald Godals rakryggede opptreden vil smitte over på politikere i flere partier, fordi også mange andre partiers velgere er uenige i en åpen-dør-politikk i asylpolitikken. Det er grunn til å minne om at Norge var det land i Europa som hadde den største prosentvise økningen i asylankomster i 1998. Mange velgere knytter nevene i lommene, er irriterte og vil støtte politikere som har sine meningers mot og lytter til megafonen fra folkedypet. Erfaringer fra Europa viser at det er vanskelig å integrere store grupper fjernkulturelle innvandrere, særlig hvis den kulturelle forskjell er stor og de ønsker å holde på sin kultur. Det er grunn til å frykte at en fortsatt innvandring av asylsøkere bare tilnærmet det omfang som vi har hatt de senere år, vil føre til alvorlige motsetninger mellom folkegrupper i Norge. Flere og flere ønsker å demme opp for fremmedinnvandringen fordi de frykter at landet kan utvikles til en etnisk trykkoker. Derfor er det å håpe at flere partier enn Fremskrittspartiet vil ta hensyn til reaksjonene mot denne asylinnvandring for å forebygge konflikter, avslutter Hedstrøm.
