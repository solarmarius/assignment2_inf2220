
Hovedprogram til Sametingsvalget 2005 - 2009.
Samenes Folkeforbund/ Sámiid Álbmotlihttu SFF/ SÁL Samepolitisk Enhet/SPE
SFF stiller lister i følgende kretser:
Krets 1 - VARANGER
Krets 2 - DEATNU/ TANA
Krets 5 - PORSANGER
Krets 6 - ALTA/ KVALSUND
Krets 8 - MIDT- TROMS
Krets 9 - SØR- TROMS
Krets 10 - NORDRE NORDLAND
Krets 12 - Sørsameområdet
Krets 13 - SØR- NORGE
Likeverd for alle samer
1. SFF MÅLSETNINGER
- Samenes Folkeparti/SPE er en frittstående samepolitisk enhet.
- SFF/SPE stiller kun lister til sametingsvalg.
- SFF vil arbeide for like forhold for samene der det ikke er virkeområder som bestemmer utvikling og mulighet.
- Alle samer i landet er prinsipielt likeverdige, har like rettigheter til helse og sosialtjenester, utdanning, språkutvikling, næringsutvikling og samfunnsutvikling. Den sjøsamiske kulturen er i en svært vanskelig situasjon og den er snart fratatt alle sine rettigheter og eksistensgrunnlaget er truet.
- SFF vil arbeide for at samer i marginale samiske strøk og de som bor i byene, skal ha de samme rettigheter og muligheter som samene i språklovens forvaltningsområde.
- Det samiske folk er landets urbefolkning. Som opprinnelig befolkning, i det vi også i dag betegner som samiske bosettingsområder, har samene aldri gitt fra seg sine opprinnelige rettigheter. At andre folkegrupper senere har bosatt seg i samme områder svekker ikke den samiske folkegruppens rettigheter. Dette betyr likevel ikke at nye grupper som har funnet livberging i de samiske områdene ikke skal ha rett til å fortsette sitt virke og være gjenstand for likeverdig behandling.
- SFF vil arbeide for å styrke den samiske identiteten gjennom å presisere at samiske områder ikke er villmarksområder slik sentrale myndigheter har hevdet og fortsatt hevder. Samiske næringer som reindrift, jordbruk, jakt, fiske og annen utnyttelse av utmarka er høsting av naturrikdommer.
Disse er fortsatt grunnlaget for bosettinga i samiske områder, bygder og lokalsamfunn.
2. SAMEMANNTALLET OG SAMETINGET
Sametinget vil ved styrket manntallsføring, øke det samiske folks medbestemmelse og medinnflytelse i sitt eget folkevalgte organ. Spesielt viser det seg at kvinner og ungdom er sterkt underrepresentert i manntallet.
- SFF mener at Sametinget og myndighetene må arbeide aktivt også mellom valgene for å motivere samene til å skrive seg inn i manntallet.
- SFF mener at Sametingsvalget må gjennomføres i et annet år enn stortingsvalget.
3. KOMBINASJONSNÆRINGER
SFF vil at myndighetene fullt ut anerkjenner de samiske kombinasjonsnæringene, slik som duoddje, fjordfiske, sjølaksefiske, innlandsfiske, jordbruk, jakt og annen utmarksnæring som bærere av samisk kulturtradisjon og bosetting.
- Kombinasjonsnæringer er en forutsetning for å kunne opprettholde bosetning i alle områder der det bor samer og befolkningen må gis muligheter til å utnytte det ressursgrunnlaget som finnes.
- Kombinasjonsnæringene må også få næringsmessig status og få en fullverdig del av offentlige støttetiltak.
- En egen næringsavtale for utmark- og kombinasjonsnæringer må komme. Blant samer har jordbruk og husdyrhold svært lange tradisjoner.
- Ressursgrunnlaget for kombinasjonsnæringen må beskyttes og reguleres med tanke på riktig beskatning i tråd med gamle samiske tradisjoner.
Jordbruk:
- SFF vil arbeide for at jordbruk blir en fullverdig samisk næring, der kombinasjonsdrift med andre samiske næringer gir rett til offentlige tilskuddsordninger på lik linje med norske næringer.
- SFF ser det som svært viktig at Sametinget får innflytelse over utformingen av landbrukspolitikken.
- SFF vil at de småbrukene som er igjen i lokalsamfunnene må gis muligheter til å overleve og utvikle seg. Støtteordninger til økologisk jordbruk må etableres. Dette må også omfatte kombinasjonsnæringene
Fiske:
- SFF vil kreve at sjølakseplasser blir gitt tilbake til de som tidligere er fratatt disse. Samene har i uminnelige tider drevet med dette fisket og skal ikke fratas denne hevdvunne retten.
- SFF vil gå inn for opprettelse av en samisk fiskerisone for at en større del av biomassen (fiske i fjordnære strøk og havområdene utenfor) blir tatt i denne fiskerisonen.
- Det må utvikles fangstmetoder og båtstørrelser som tilpasses en bærekraftig ressursutnyttelse i denne fiskerisonen.
- SFF vil gå inn for at det blir fritt fiske for alle båter under 11 meter.
- SFF vil forsterke kravet om forbud mot bruk av bunnskrapende redskaper. Loddebestanden må vernes i 10 - 20 år som ressurs for torskebestanden og andre fiskearter, slik at man får en økologisk balanse i næringssystemet. Deretter kan loddebestanden beskattes på en forsvarlig måte.
- SFF vil at en større del av torskekvoten i de samiske områder må tilfalle kyst- og fjordflåten.
- SFF vil gå inn for at retten til kongekrabbefiske i fjordene (også øst for Nordkapp) gis til fjordfiskerne som kompensasjon for annet fiske som er ødelagt av kongekrabbe og selinvasjoner.
- SFF vil gå inn for at selbestanden beskattes og reguleres til et normalt nivå. Kjøttet må tas vare på og brukes som ressurs.
- SFF vil gå inn for at inndratte kvoter forblir i de kommunene de tilhører.
- SFF vil gå inn for at alle som fisker med snurrevad og autoline må utenfor 4 - mils grensa.
- SFF vil at Sametinget skal engasjere seg sterkt for å få en bestandsgrense på kobben og kongekrabben, slik at fiskernes økonomiske tap reduseres. Det må bli lettere å få jakte på kobben enn det er i dag, samt at det innføres økte skuddpremier på kobben. Det må også innføres erstatning for tap av bruk som blir ødelagt av kobben og/ eller kongekrabben.
- SFF vil at Sametinget skal søke å delta i relevante fora som forvalter fiskeressursene, så som den Norsk-Russiske Fiskerikommisjonen. 6 Sametingsvalget 2005 - 2009 Sametingsvalget 2005 - 2009 11
4. ROVVILT
Hele det samiske bosetningsområdet ligger innenfor det arktiske området. Det betyr at man geografisk befinner seg i et område der naturen er sårbar for ytre påvirkninger, vekstperioden er kort og vekstperioden etter overbeskatning er svært lang. Dette gjelder også faunaen i området der mange dyrearter allerede er forsvunnet på grunn av overbeskatning. Ennå finnes det rovdyrarter som har sitt naturlige fristed i dette området. Det er nødvendig at disse sikres på en slik måte at artene holdes i balanse og ikke får utvikle seg til en trussel for den livberging lokalbefolkningen henter fra samme område.
- SFF vil at Sametinget skal engasjere seg sterkt for å få en bestandsgrense på rovdyr og rovfugl. Erstatningsordninger ved rovviltskader må revideres og ha som mål å behandle alle kombinasjons- og primærnæringer likt. Sametinget må snarest utnevne et rovviltutvalg for å ivareta disse næringene. Utøvernes syn på kvoter og jakttider må tillegges større vekt enn i dag og det må innføres økte skuddpremier på rovvilt.
5. IDRETT
- SFF vil arbeide for å styrke samisk idrett, ved at Samisk idrettsforbund
- Norgga Sámiid Valástallanlihttu får en større del av tippemidlene som Kulturdepartementet utdeler.
- Formålet med samisk idrettsarbeid er å samle samiske barn, ungdom og voksne til konkurranser og kulturelle samlinger uten hensyn til riksgrenser.
- All samisk idrett må likestilles med norsk idrett.
6. TURISME
- SFF vil arbeide for at samisk reiselivs- og turistsatsing videreutvikles på samenes egne premisser
7. RETTEN TIL LAND OG VANN
Den Norske stat er tuftet på territoriet til to folk, samer og nordmenn. Norges ratifikasjon av ILO-konvensjon nr. 169 om urbefolkningsrettigheter stadfester også den Norske stats anerkjennelse av samenes rettigheter.
- SFF mener at retten til land og vann i praktisk forvaltning og bruksrett ikke skal skilles på etnisitet. Dette er viktig for å ha et rikt og inkluderende fellesskap mellom alle folkegrupper i de samiske bosetningsområdene og alle som bebor områdene i nord skal i felleskap bruke områdene.
8. SAMISKE NÆROMRÅDER
- SFF vil at vernetiltak i samiske bosettingsområder opprettes i samarbeid med lokalbefolkningen og at det skal tuftes på den samiske måten å bruke dette området på.
- SFF vil at loven om motorferdsel i utmark må mykes opp til fordel for bygdefolkets næringsutøvelse og annen nyttekjøring i forbindelse med næringsutøvelse.
- SFF vil at den fastboende befolkning må sikres rett til vedlikehold av gammer og bygging av nye jakt- og fiskegammer.
- SFF vil at utflyttede innvånere gis rett til fiske og jakt tuftet på kultur og i forståelse med lokalbefolkningen.
- SFF vil at starttiden for rypejakt reguleres avhengig av de klimatiske forhold.
- SFF vil at jakt som biinntekt favoriseres i forhold til den øvrige jakt med henhold til jaktstart.
- SFF vil at fallrettigheter kan utbygges med minikraftverk, og at disse rettigheter kommer bygdesamfunnet tilgode.
9. MILJØ- OG NATURVERN
Jord, luft og vann er de største utfordringer menneskeheten står ovenfor. Det vil derfor være av avgjørende betydning at man raskest mulig finner fram til riktige løsninger på miljø- og ressursspørsmålene. På flere områder hvor de samiske næringene har naturlige betingelser og fortrinn, er eksistensgrunnlaget i fare
10. BARN OG UNGE
Det er statens ansvar at barn og unge fra barnehagealderen og oppover får opplæring i samisk språk og kultur, men SFF vil være en pådriver hvis dette ikke blir fulgt opp i enkelte områder.
- SFF vil arbeide for at skolestrukturen ikke skal svekkes i forhold til dagens virkelighet og at det bygges skoler der det er elevgrunnlag. For alle små lokalsamfunn er det viktig å opprettholde skolen som en del av livsnerven i bygda. Grendeskolene er viktige i denne sammenheng. Desentraliserte skoletilbud er nødvendig i de samiske bosetningsområder og i særdeleshet viktig for mindre barn.
- Samiske barn som ønsker å få samisk opplæring SKAL gis mulighet til det, uansett hvor de bor. Dette skal gjelde både i grunn- og videregående skole. Undervisninga skal eventuelt gis som fjernundervisning via Internet.
- I samiske barnehager må tradisjonell bruk av naturen være sentral, men samtidig må det gjenspeile det flerkulturelle samfunnet rundt dem og oppdra til forståelse for andre kulturer.
- Alle videregående skoler i områder der det bor samer skal tilby samisk som første- eller andrespråk. Samiske videregående skoler skal ikke være kopier av norske videregående skoler og må ha rett til å tilby andre linjer og fag som fyller behovene til det samiske samfunnet, slik som fiske, reindrift, jordbruk, duoddje og samisk fagkunnskap.
- Det skal også være et fullstendig tilbud som inkluderer lærlingordning, elevinntak, oppfølgingstjeneste og PP- tjeneste på morsmålet. PP-tjenesten for samiske elever må bygge på samisk kulturkunnskap og kulturforståelse i nært samarbeide med foreldrene.
- Elever som leser samisk og har norsk som første- eller andrespråk må få tilleggspoeng til høyere utdanning.
- SFF vil arbeide for at det skal opprettes ett samisk høgskoletilbud med bygdeutvikling som hovedfag. Samisk høyskole bør bygges ut som vitenskapelig høyskole og etter hvert som samisk universitet med desentraliserte tilbud over hele det samiske området og arbeide for utvikling av samisk pedagogikk som fag.
- SFF vil arbeide for at skoler utenfor forvaltingsområdet for samisk språklov kan knyttes til et fjernundervisningsopplegg med andre skoler, også på tvers av landegrensene. Dette vil være med på å avhjelpe lærermangelproblemet som ofte skaper vanskeligheter for undervisning i og på samisk.- SFF vil arbeide for at virkemiddelordningen styrkes. Dette vil være med på å tilføre kvalifiserte lærere til utkantskoler. Virkemiddel ordningen bør ikke være geografisk avgrenset, men være et tilbud som kommer alle vanskeligstilte skoler i samiske bosetningsområder tilgode.
- SFF vil arbeide for at lærere som arbeider i skoler i områder der det bor samer bør kjenne samisk kultur, språk og historie. Det må være statens ansvar å legge til rette for at disse lærerne får de kvalifikasjoner de trenger for å kunne gi alle samiske barn en opplæring i henhold til den samiske læreplanen.
- SFF vil at Sametinget bør ha det overordnede ansvaret for samisk utdanning og definere innholdet i denne utdanningen.
- SFF vil arbeide for at Ungdomsmagasinet og et magasin for barn skal sikres et fast tilskudd over Samisk kulturfonds budsjett.
- SFF vil arbeide for at musikk som er tilpasset ungdom, såkalt ny samisk musikk skal kunne få utgivelsestøtte i større grad og på lik linje med den støtten som gis til tradisjonell samisk musikk.
- SFF vil arbeide for at det gis støtte til lokale fritidstiltak som stimulerer barn og unge til å ivareta og utvikle samisk språk og kultur gjennom kursvirksomhet.
- SFF vil videre arbeide for at det gis et tilsvarende tilbud for voksne om opplæring i og på samisk språk. Tilbudet må tilrettelegges både teknisk og økonomisk før tiltak iverksettes.
- SFF vil kreve at Sametinget skal igangsette et utredningsarbeide med en helhetlig plan for samer bosatt innen- og utenfor forvaltningsområdet for språkloven for å synliggjøre eventuelle forskjeller i virkemiddebruken. På bakgrunn av en slik undersøkelse bør det lages en plan for hvordan man skal klare å gi samene i områdene utenfor forvaltningsområdet like rettigheter og muligheter som de samene som bor innenfor forvaltningsområdet har. Planen skal omfatte utviklingsmuligheter på områdene språkopplæring/revitalisering, utdanning, næring, kultur og samfunn.
11. HELSE- OG SOSIALTJENESTER
- SFF vil arbeide for at alle i vårt land skal ha gode tilbud innen helse og sosialtjenester, uansett etnisk avstamning. Staten må ta ansvar for at helsepersonell får de kvalifikasjoner de trenger innen samisk kultur, historie og språk for å kunne tilby tilfredsstillende omsorgstilbud.
Eldrepolitikk:
De eldre er et bilde av vår kultur og det er de som har skapt det siste leddet av vårt nåværende samfunn.
- SFF vil at den offentlige omsorgstjenesten må videreutvikles slik at de eldre kan bo i sine vante hjemmeomgivelser og at samisktalende eldre kan betjenes av folk som behersker samisk
12. TOLKETJENESTE
- SFF vil at tolketjenesten må styrkes og utvides og at samelovens språkregler er retningsgivende og må følges nøye. Uthuling av regelverket er svekkende for språkets status.
13. SAMISK SPRÅK OG KULTUR
- SFF vil arbeide for at den samiske kulturen gis forutsetninger for å kunne utvikle seg på samiske premisser i det norske storsamfunnets hverdag.
- SFF vil arbeide for å trygge og ivareta det språklige og det kulturelle mangfoldet i de samiske bosettingsområdene.
- SFF vil arbeide for at myndighetene øker bevilgningene for å styrke de samiske språkene og at Sametinget foretar en omprioritering av språkmidlene i en femårsperiode.
- SFF vil at all informasjon som angår den samiske befolkningen skal gis både på norsk og samisk. Dette er viktig for å styrke det samiske språkets stilling i samfunnet.
14. MENIGHETSARBEID OG KIRKELIV
- SFF vil arbeide for at samisk språk får økt betydning innen menighetsarbeid med henhold til aksept og identitet. Også utenfor de tradisjonelle samiske kjerneområder er norsk- samiske gudstjenester av stor betydning for befolkningen.
- SFF vil arbeide for at samiskspråklig menighetsarbeid utvikles og styrkes. Religiøs litteratur bør finnes innen menigheten og offentlige institusjoner.
- SFF vil at alle samer i landet skal gis en enklere mulighet til å skrive seg inn i manntallet. Arbeidet med manntallsinnskrivingen må foregå kontinuerlig og innsatsen, både fra Sametinget og fra Kommunal- og Regionaldepartementets side må styrkes.
- SFF vil at man i god tid før et sametingsvalg skal gjennomføre en aksjon for innskriving i samemanntallet.
- SFF vil at Sametinget skal få tilført større avgjørelsesmyndighet innenfor reindrifta og andre områder der det vil være naturlig at Sametinget har forvaltningsansvar.
- SUF`s virkeområde må utvides til også å omfatte den samiske befolkning utenfor dagens virkeområde.
15. SAMISKE KULTURSENTRE
Den samiske kulturen lever under sterk påvirkning fra andre kulturer og omskiftende tider har ført til at mye av kulturen har gått tapt.
- SFF vil at små samiske kultursentre som er lokalisert i samiske bygder, inneholdende funksjoner tilpasset behovet i bygdene, vil være en billigere og bedre løsning for å styrke og bevare kulturen.
- Det bør igangsettes et kartleggingsarbeide for å få en oversikt over private samlinger av samiske museumsgjenstander
- SFF vil arbeide for at de eksisterende samiske kultursentrene skal få et driftstilskudd slik at de sikres forsvarlig drift.
