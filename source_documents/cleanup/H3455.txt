
Stortinget, 29. mars 2001
Vekt på familie, skole, miljø og distrik
Sentrumspartiene tar sikte på fellesmerknader til Langtidsprogrammet.
Sentrumspartiene tar sikte på å utarbeide felles merknader til Regjeringens langtidsprogram. Vi vil legge vekt på områder som familie, skole, miljø og distrikt, der Regjeringens politikk er for svak. Vi registrerer med interesse at Ap-regjeringen nå har forlatt konstruksjonen med "Det norske hus" som den forrige Ap-regjering hadde som ramme for sitt langtidsprogram. Det er de parlamentariske ledere i Kristelig Folkeparti, Senterpartiet og Venstre, Kjell Magne Bondevik, Odd Roger Enoksen og Lars Sponheim som sier dette i en felles kommentar til Regjeringens Langtidsprogram.
- Regjeringens langtidsprogram er svak på miljøpolitikken og har lite konkret om tiltak for å få ned klima-utslippene.
- Et nasjonalt kvotesystem for CO2-utslipp gjøres avhengig av gjennomføringen av Kyoto-avtalen, noe som nå er høyst tvilsomt på grunn av presidentskiftet i USA. Dette er en endring av Regjeringens politikk.
- Vi opplever nå en sterk sentralisering og et tiltagende distriktsopprør. Regjeringen har ingen klar politikk for å møte dette.
- Det er bra at Regjeringen vil satse på barn og unge. Valgfrihet for småbarnsforeldre forutsetter både tilgang på barnehageplasser til akseptabel pris og kontantstøtte - noe sentrumspartiene går inn for - mens Ap-regjeringen bare satser på det første.
- Det er behov for økte ressurser og bedre kvalitet innenfor skole og utdanning. Sentrumsregjeringen startet en opptrapping her, og det er bra at det synes å være bred enighet om dette. Skolesatsingen avhenger mye av kommuneøkonomien, derfor må regjeringen prioritering vise seg allerede i kommuneøkonomiproposisjonen i vår.
- Sentrumspartiene vil også understreke viktigheten av internasjonal solidaritet, som går bl.a. på u-hjelp, gjeldslettetiltak, handel og og menneskerettigheter.
