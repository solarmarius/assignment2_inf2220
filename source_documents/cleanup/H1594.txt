
Stortinget, 19. september 2000
FREMSKRITTSPARTIETS
STORTINGSGRUPPE
fra Stortingsrepresentant Ursula Evje (FrP) Skolepolitisk talsmann
Høyre mangler troverdighet !
- Ønsker Høyre en liberalisering når det gjelder å opprette privatskoler?
Det gjorde de ikke for noen måneder siden!
- Det er gledelig dersom Høyre nå snur i synspunktet på de strenge kriteriene for å kunne opprette privatskoler, sier stortingsrepresentant Ursula Evje, skolepolitisk talsmann (FrP). - Jeg håper dette er alvorlig ment, og ikke kun noe de slår om seg med i pressen. Men det gjenstår vel å se.
- For noen måneder siden stemte Høyre imot et forslag fra Fremskrittspartiet som lød; "For å bli godkjent etter denne lova må skulen gi ei undervisning som oppfyller plikta til grunnskuleopplæring og vidaregåande opplæring i opplæringslova på ein måte som er likeverdig med opplæringa gitt i offentlege skular". Dette hadde vært likebehandling og tilfredsstilt de forpliktelser Norge har i henhold til den Europeiske menneskerettskonvensjonen. Høyre sa ved behandlingen av et privat lovforslag fra Fremskrittspartiet: "Disse medlemmer (Høyre) mener at de nåværende kriterier for godkjennelse av privatskoler i hovedsak er tilfredsstillende, og finner derfor ikke nå grunn til å gå inn for å endre § 3-"
Dersom Høyre nå har snudd i denne saken vil naturligvis vi hilse dem velkommen etter, sier Ursula Evje, - men vi bør kanskje avvente å se om dette kun er fagre ord, eller om de faktisk kommer til å endre sin stemmegivning i Stortinget.
