
20.2.97
Rita Roaldsen,
EVALUERING REFORM -94
Senterpartiet er urolig over evalueringsrapporten av halvgått løp for Reform-94.
Rapporten avdekker store svakheter ved Reformen som må rettes opp.
Evalueringen viser at intensjonen om at 1/3 av elevene skulle få en yrkeskompetanse ikke er blitt fulgt opp. Kun ¼ av alle elevene vil oppnå yrkeskompetanse. Evalueringen viser en stor svikt i antall lærlingeplasser, og i tilgang på relevante lærlingeplasser. Bare 60% av elevene får oppfylt sitt førstevalg til lærlingeplass. Fremmedspråklige elever og jenter er blitt tapere i Reformen. De har størst problem med å få lærlingeplasser.
Teorisvake elever som er avhengig av praktisk tilrettelegging av undervisningen må få en bedre tilpasset opplæring. Arbeidsmarkedetaten , skolen og oppfølgingstjenesten må styrke sammarbeidet.
