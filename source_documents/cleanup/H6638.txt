
27.11.02
Vegard Martinsen, (DLF)
Det er typisk norsk å være god - eller?
En overskrift i dagens Dagsavisen sier at den norske "skolen svikter både vinnerne og taperne. Skolen er en planlagt undergang for fem elever i hver klasse, hevder barnepsykolog Magne Raundalen "
Videre fra Dagsavisen: "Norge kommer bare på 17.plass av de 24 rike landene som er med i en rangering FNs barneorganisasjon UNICEF har laget over forskjeller mellom elevene i skolen . 14 prosent av norske 15-åringer faller under grensen som er satt for akseptabelt læringsnivå.  - Det kan virke som om vi verken klarer å skape enere eller dra med oss de som er dårlige, sier en kommentator  skolesystemet er laget for den brede midten. Systemet lager skoletapere, samtidig som det svikter de flinkeste elevene."
Så langt Dagsavisen. Våre politikere har i alle år skrytt av at vi har verdenes beste skole. Nå er skolene i mange land undersøkt, og det har vist seg at vi havner midt på treet mht. kvalitet. Når det gjelder utgifter, og antall lærere i forhold til antall elever, ligger Norge selvsagt helt i toppen.
Vi vil bare kort etterlyse en undersøkelse hvor private skoler sammenlignes med den offentlige skolen. Vi tro at det aldri vil komme noen slik undersøkelse, siden kvalitetsforskjellen da ville bli så opplagt at selv ikke de mest virkelighetsfornektende politikere kunne ignorere den.
