
Tirsdag 25. september
Fra stortingsrepresentant Hilde Frafjord Johnson (KrF):
Regjeringens handlingsplan for fattigdomsreduksjon: Et positivt tiltak
-KrF har i mange år vært en sterk forkjemper for fattigdomsbekjempelse i utviklingsland. Derfor ser vi også positivt på at Arbeiderparti-regjeringen nå legger opp til en tilsvarende tilnærming gjennom den handlingsplan for fattigdomsreduksjon som lanseres i dag. Det er også positivt at Arbeiderpartiet, i likhet med Sentrumsregjeringen, legger opp til å øke bistanden, også i prosent av BNI, sier stortingsrepresentant Hilde Frafjord Johnson (KrF).
-En departementsvis gjennomgang for å sikre at ikke norsk politikk på noe felt hindrer kampen mot fattigdom i utviklingsland er naturlig i en slik sammenheng. Det er stor enighet om de fleste tiltakene i handlingsplanen. Kristelig Folkeparti har vært opptatt av at dette ikke bare forutsetter økt bistand, men også tiltak innenfor gjeld, handel, investeringer og andre områder. En slik helhetlig sør-politikk eller utviklingspolitikk har lenge svært vært viktig for Kristelig Folkeparti, sier KrFs stortingsrepresentant Hilde Frafjord Johnson.
