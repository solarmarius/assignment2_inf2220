
21/8-2001
Sigrid Angen
Tiden er inne for sekstimersdagen
- Seks timers arbeidsdag vil gi flere i arbeid og samla flere arbeidstimer, sier RVs andrekandidat i Oslo, Sigrid Angen. - Vi har fått et arbeidsliv som støter ut folk lenge før tida, enten de blir uføretrygda, førtidspensjonerte eller rett og slett bare slutter. På kvinnearbeidsplasser er sekstimers arbeidsdag helt normalt, fordi det ikke er mulig å jobbe mer hvis en skal gjøre 70 % av omsorgsarbeidet samtidig.
Sigrid Angen deltar i dag kl 12.00 på en pressekonferanse i regi av "Samarbeidsgruppa for sektimersdagen" i forbindelse med De Factos nye rapport om temaet.
Angen sier at å redusere arbeidsstida for kvinner og menn i Norge, og å skape et arbeidsliv som ikke gjør folk sjuke, blir en prioritert oppgave for RV om vi kommer på Stortinget. RV-leder Aslak Sira Myhre snakker mer om det samme i en appell utenfor Stortinget under "Amalie-dagene" på onsdag.
