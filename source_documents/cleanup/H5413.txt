
06.12.2001
- Fortsatt eksamen og karakterer
- Arbeiderpartiet vil fortsatt ha eksamen i grunnskolen. Opplegget i forslaget fra Stoltenberg-regjeringen som flertallet i utdanningskomiteen har sluttet seg til, innebærer en omorganisering av gjennomføringen. Det stemmer derfor ikke at vi vil avvikle eksamen i grunnskolen, slik det har blitt framstilt i enkelte medier, sier Arbeiderpartiets skolepolitiske talsperson Karita Bekkemellem Orheim. Ap vil oså ha karakterer i ungdomsskolen.
Arbeiderpartiet vil fortsatt ha eksamen i grunnskolen og karakterer i ungdomsskolen. - Vi vil fortsatt ha eksamen i grunnskolen. Opplegget i forslaget fra Stoltenberg-regjeringen som flertallet i utdanningskomiteen har sluttet seg til, innebærer en omorganisering av gjennomføringen. Det stemmer derfor ikke at vi vil avvikle eksamen i grunnskolen, slik det har blitt framstilt i enkelte medier, sier Arbeiderpartiets skolepolitiske talsperson Karita Bekkemellem Orheim i en pressemelding 6. desember 2001.
Det skal fortsatt utarbeides en felles nasjonal eksamen, som skal gjennomføres over hele landet. Evalueringen skal selvfølgelig skje etter objektive kriterier. Denne eksamenen skal fortsatt inngå i vurderingen av faglige resultater.
Flertallet i utdanningskomiteen sørget tirsdag kveld for å innføre høyere stipend for studentene.
- Regjeringspartiene forsøker å underslå sitt eget budsjettnederlag ved å komme med usanne påstander om våre kutt, sier Orheim.
Karakterer
Arbeiderpartiet vil dessuten ha karakterer i ungdomsskolen. - Ved en feil ble vi stående sammen med SV i en merknad om karakterer i budsjettinnstillingen, som ga inntrykk av det motsatte. Dette er nå rettet opp i den endelige, trykte versjonen. - For Arbeiderpartiet er det viktig å arbeide for mest mulig kvalitet i skolen. Vi ønsker at hver enkelt elev skal få mulighet til å utvikle seg med et tilpasset undervisningstilbud, og vi vil ha en mest mulig rettferdig evaluering av elevens arbeid og prestasjoner. Vi vil ikke avvikle karaktersystemet, men videreutvikle og forbedre det, sier Arbeiderpartiets skolepolitiske talsperson Karita Bekkemellem Orheim.
