
20.04.99
Inge Myrvoll, SVs stortingsrepresentant fra Nordland:
Sosialistisk Venstrepartis Pressetjeneste
Stortinget
Unnlatelsessynder og lite konkret i Enoksens politikk
- Jeg kjenner ikke igjen den Odd Roger Enoksen som drev valgkamp for Senterpartiet på distrikspolitikken. Lista er lang over unnlatelsessyndene, og dessverre kort over konkrete tiltak. Dersom dette blir sentrumsregjeringas og Senterpartiets distriktsprofil, på grunn av samarbeidet med Høyre og FrP, har vi lite godt i vente i nord, mener Inge Myrvoll (SV).
- Enoksen drev valgkamp høsten 97 på utflytting av statlige arbeidsplasser. Han skulle sogar flytte ut departement. Vi kan telle på fingrene de arbeidsplasser sentrumsregjeringa har flytta ut, og i Enoksens redegjørelse var det bare intensjonserklæringer og ikke noen konkrete grep.
- Enoksen brukte offentlige servicekontor som eksempel på tiltak som kan bedre offentlig service. Det er SV enig i. Men så lenge Enoksen understreket at dette skulle springe ut av lokale initiativ vet vi at de statlige etater vil motsette seg deltakelse. Dette må regjeringa pålegge de statlige etater, ikke overlate til lokale prosesser.
Noen områder som Enoksen ikke nevnte i redegjørelsen, som ble vektlagt før han ble kommunalminister, og som er spesielt viktig for Nord-Norge:
investeringer i infrastruktur, som veg. Det er ikke forunderlig, for de to årene med sentrumsregjering er de dårligste for Nord-Norge etter krigen. Når han ikke nevnte det tyder det på at nedturen fortsetter.
flypriser. Det er ikke rart for da Regjeringa nylig la ut kortbanenettet på anbud, lå det ingen prisreduksjoner i det.
han nevnte ny teknologi, men unngikk at regjeringa legger opp til å gi fra seg styringa over telepolitikken og telenettet.
- Så lenge regjeringa samarbeider med Høyre og FrP blir distriktspolitikken glemt. Moralen er at den siste som reiser fra distriktene må huske og slukke lyset etter seg, avslutter Inge Myrvoll.
