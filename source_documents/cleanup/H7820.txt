
Dato: 23. september 2003
Stortingsrepresentant John I. Alvheim (FrP)
- Nei til homofile blodgivere
Sosialkomiteens leder, John I. Alvheim fra Fremskrittspartiet mener det er positivt at 2. nestleder i KrF, Knut Arild Hareide, vil redusere fordommer og diskriminering av homofile, men mener det er uaktuelt å la dem være blodgivere.
- Hvis Hareide virkelig vil redusere fordommer og diskriminering av homofile har han en stor jobb foran seg i egne rekker" sier stortingsrepresentant John I. Alvheim. "Men å åpne for at homofile kan være blodgivere er særdeles lite faglig gjennomtenkt og må derfor avvises, sier Alvheim.
- Dette har ingen ting med fordommer eller diskriminering å gjøre, men sikkerhet og trygghet for dem som skal motta blodtransfusjon. Både nasjonalt og internasjonalt er homofile som har sex med hverandre betraktet som en risikogruppe i forhold til HIV/AIDS. Testing i denne sammenheng har liten relevans i forhold til sikkerhet for smitte. Å åpne for homofile blodgivere vil derfor skape usikkerhet og utrygghet for fremtidige pasienter som mottar blodtransfusjon, sier John I. Alvheim.
