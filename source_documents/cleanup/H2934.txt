
Tirsdag 13. mai 1997
Finanspolitisk talsmann Odd Holten (KrF) om Revidert Nasjonalbudsjett:
DÅRLIGE SIGNALER FOR ENSLIGE
-Regjeringens melding om Revidert Nasjonalbudjsett er ikke spesielt oppmuntrende lesning for enslige. Det sier Kristelig Folkepartis finanspolitiske talsmann Odd Holten. Regjeringen la fram meldingen om Revidert Nasjonalbudjsett tirsdag.
-Kristelig Folkeparti tok for ett år siden initiativ til at Regjeringen skulle se nærmere på nivået på de kommunale avgiftene for én-personshusholdninger. Dette ble fulgt opp av et flertall på Stortinget i forbindelse med behandlingen av Revidert Nasjonalbudsjett for 1996. Det Regjeringen er kommet tilbake med, er en tom pose, sier Odd Holten.
-Den eneste Regjeringen er villig til å innrømme, er at avfallsgebyrene kanskje kan difrensieres. Men det løser ikke problemet med at mange én-personhusholdninger sliter med et uforholdsmessig høyt avgiftsnivå, sier Odd Holten.
