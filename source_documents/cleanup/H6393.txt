
15.11.02
Thorbjørn Jagland
Jagland til Istanbul
Utenrikskomiteens leder Thorbjørn Jagland reiser fredag 15. november til Istanbul for å delta i møter i NATOs parlamentarikerforsamling. Jagland vil være i Istanbul fram til mandag 18. november, da han reiser videre til Teheran.
Besøket i Iran vil omfatte deltakelse på en rundebordskonferanse i regi av Norsk Utenrikspolitisk Institutt (NUPI) og det iranske institutt for politiske og internasjonale studier (IPIS). Internasjonale spørsmål av felles interesse vil stå på dagsorden. Jagland vil i tillegg ha en rekke bilaterale møter med iranske politiske ledere.
Jagland kan kontaktes via pressesekretær Anne Odden for kommentarer.
