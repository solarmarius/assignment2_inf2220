
Dato: 2. juni 1999
FREMSKRITTSPARTIETS
STORTINGSGRUPPE
Per Roar Bredvold (FrP):
- Kan man bo i to kommuner samtidig?
- Rent tøv, sier FrP's stortingsrepresentant Per Roar Bredvold i en kommentar til landbruksminister Kåre Gjønnes' praktisering av boplikten for gårdbrukere.
Bredvold har tatt opp eksempelet fra Hedmark der en gårbruker har et bruk som ligger delvis i Elverum og delvis i Lierne kommune. Familien har eiet grunnen i begge kommunene siden århundreskiftet. Gårdbrukeren er pålagt boplikt i Elverum. Nå er han pålagt også å bo i Lierne, fordi deler av gårdens grunn ligger i Lierne kommune.
- Boplikten er sentral, svarte landbruksminister Gjønnes, som imidlertid ikke vil gi gårdbrukeren noe råd om hvilken del av eiendommen hans han bør selge.
Landets flyplassdirektører bør være glade for at boplikten ikke omfatter dem, sier Bredvold. Deler av Gardermoen flyplass ligger som kjent i Nannestad mens resten ligger i Ullensaker. Parallellen er kanskje litt søkt, men illustrerer hvor tullete byråkratiske regler og bestemmelser blir når det ikke finnes evne til logisk tenkning hos departement og styringsverk, sier Bredvold.
