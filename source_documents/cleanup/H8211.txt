
Stortinget, 15. mars 2004
FREMSKRITTSPARTIETS STORTINGSGRUPPE
Carl I Hagen, FrP
- Trist at terroristene vant valget i Spania!
- Valgresultatet i Spania kan karakteriseres som er seier for terroristene enten det var ETA eller Al-Qaida, sier FrPs formann Carl I. Hagen.
- Før terrorbombene lå regjeringspartiet klart foran og terrorhandlingen endret altså det politiske flertall den andre veien. Kunnskapen om at regjeringen hadde støttet USA og UK i Irak-saken var velkjent før bombene smalt og kan ikke i seg selv gi svaret. Jeg synes det er meget trist at i Spania så har det vist seg at terror vinner frem i den politiske kampen, sier FrP-formann Carl I Hagen i en kommentar til valget i Spania.
- Dersom det er islamistene i Al-Qaida som står bak bekrefter det at terrornettverket til Osama bin Laden har utvidet virksomheten til Europa. Årvåkenheten overfor og overvåkingen av islamistiske grupper i de europeiske land, herunder Norge, bør nå forsterkes og jeg vil anmode justisministeren om å redegjøre overfor Stortinget for de overvåkingstiltak og beredskapsplaner som er lagt for å forebygge, hindre og begrense mulige terrortiltak fra islamistiske grupper og celler her i landet, sier Hagen.
