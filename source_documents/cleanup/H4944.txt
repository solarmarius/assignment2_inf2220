
14.08.2001
Pressekommentar fra Rød Valgallianse
La ungene slippe mer skole
Rød Valgallianses leder Aslak Sira Myhre reagerer sterkt på  Høyres utspill om økt timeantall i skolen. -Vi har allerede påtvunget barn et ekstra skoleår med 6-årsreformen, å øke timetallet for å gi et år til, er overdose av feil medisin, sier han i en kommentar.
Sira Myhre mener at det er ressursene til skolen og ikke antallet timer som er problemet. -Det hjelper lite å holde eleven igjen lenger på en skole uten PCer, med oppimot 30 elever pr. lærer og  muggsopp på veggene. Det eneste høyre klarer å skape er enda flere skoletrøtte ungdommer, sier Sira Myhre.
