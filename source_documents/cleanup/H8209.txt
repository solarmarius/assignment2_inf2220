
Dato: 12.03.04
Stortingsrepresentant Thore A. Nistad FrP
- Nasjonal transportplan er en hån mot bilistene
Regjeringens forslag til vegformål er en hån mot bilistene, sier FrPs vegpolitiske talsmann Thore A. Nistad.
- Nasjonale Transportplan ligger milevidt etter å få oppjustert dagens veinett til en fullgod standard. Dagens regjering har inntektene og hadde her en god sjanse til å utvikle Norge til ett foregangsland innenfor infrastruktur, sier Nistad.
- I stedet for å la dagens veinett forfalle og investeringer overlater de til bilistene i form av økt bompengeinnkreving. Av totalinvesteringene for stamvegnettet på 37 milliarder skal bilistene bidra med hele 11,3 milliarder av dette i form av bompengeavgifter. Dette vil utgjøre en voldsom belastning for transportsektoren og bileierne.
- Skal vegstandarden opprettholdes trengs det minst 500 mill. ekstra bare for å hindre en forringelse av vegkapitalen i tillegg bør investeringen på vegsektoren økes med 2 - 3 milliarder, sier Nistad.
- Idagens situasjon med høy arbeidsledighet, liten vekst i økonomien og uakseptabel høy ulykkesutvikling, er tiden mer enn moden til å iverksette strakstiltak innenfor infrastrukturutbygging, sier Nistad.
