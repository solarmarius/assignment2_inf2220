
lørdag 6. mars 1999 15:38:14
VENSTRES LANDSSTYRE:
Fortsatt momsfri kultur
Regjeringen vurderer å utvide grunnlaget for beregning av merverdiavgift (moms).
Venstre er generelt tilhenger av at skattleggingen forskyves fra skatt på arbeid til skatt på forbruk. Vi er derfor positive til moms på en del forretningsmessige tjenester som i dag er unntatt.
Derimot bør det fortsatt ikke være avgift på kultur. Kulturlivet hviler i hovedsak på ikke-kommersielle kriterier, og staten bør oppmuntre til høyt nivå på aktivitet og deltagelse i kulturlivet. Slike aktviteter og tjenester må derfor ikke avgiftsbelegges.
Oslo, 6. mars 1999 kl. 10:00
