
Onsdag 20. januar 1993
Valgerd Svarstad Haugland i Vestby KrF:
SENTERPARTIET I UTAKT MED EGNE VELGERE
-Jeg er overbevist om at Senterpartiet er i utakt med store grupper av sine egne velgere når de nå går så bastant imot prinsippet om konstantstøtte. Blir kontant-støtten vedtatt, vil det være et håndslag som alle småbarnsforeldre får det samme utbyttet av. Jeg synes det er en kunstig motsetning når man fra Senterparti-hold setter kontantstøtte opp mot barnehageutbygging. Det sa Akerhus KrFs stortings-kandidat Valgerd Svarstad Haugland på årsmøtet i Vestby KrF onsdag kveld.
Valgerd Svarstad Haugland sa at hun er både overrasket og skuffet over at Senterpartiet har forlatt det felles prinsippstandpunktet som KrF og SP hadde i Syse-regjeringen.
-Den gang var det Høyre som holdt igjen, men nå har Høyre nærmet seg det synet KrF og SP hadde, mens SP har forlatt det, sa hun
-Slik dagens system fungerer, er det de som har mest som får mest. Familier med to inntekter og barnehageplass har maksimalt utbytte av dagens ordninger, mens familier med bare én inntekt, eller familier som er rammet av ledighet, ikke får noe. En kontant-støtteordning vil gi foreldre en reel valgfrihet når det gjelder omsorgsform, og det er dette prinsippet vi ber om tilslutning til, og ikke den ene eller andre modellen, sa Valgerd Svarstad Haugland i sitt foredrag i Vestby onsdag kveld.
