
Torsdag 10. november 1994
Familiepolitisk talskvinne Solveig Sollie (KrF):
TVANGSTILTAK MOT GRAVIDE
RUSMISBRUKERE PÅKREVET
-Det er påkrevet med en mulighet for å bruke tvangstiltak overfor gravide rusmis-brukere, og det er derfor gledelig at det nå ser ut til å bli et flertall for dette i Stortinget. Jeg er enig med dem som sier at det å påføre et barn rusproblemer mens det er i mors liv, er en form for barnemishandling. Det sier Kristelig Folkepartis familiepolitiske talskvinne, Telemarks-representant Solveig Sollie.
Kristelig Folkeparti har sammen med Senterpartiet og Høyre lagt fram et forslag om at Stortinget ber Regjeringen foreslå en lovhjemmel for slike vedtak. Spørsmålet har fått ny aktualitet etter at TV2 tok det opp i programmet "Dokumentar 2".
-Fra KrFs side har vi flere ganger forsøkt å sette dette temaet på dagsorden. I forbindelse med at sosialloven ble endret høsten 1991, foreslo vår daværende sosial-politiske talskvinne Borghild Røyseland dette, og i forbindelse med behandlingen av rusmiddelmeldingen fremmet vi et slikt forslag, sammen med Høyre og Senterpartiet. At Arbeiderpartiet nå er villig til å støtte innføring av tvangstiltak overfor gravide rus-misbrukere, betrakter jeg som en seier for det ufødte liv, sier Solveig Sollie.
For eventuelle ytterlige kommentarer, kan Solveig Sollie nås på telefon 22 31 32 39.
