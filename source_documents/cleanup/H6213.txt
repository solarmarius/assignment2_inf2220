
03.10.02
Eli Sollied Øveraas (Sp)
Kvar vart samferdselssatsinga av?
Regjeringa sitt framlegg til statsbudsjett medfører ein nedgang i riksveginvesteringane for 2003 i høve 2002,og målt mot NTP er det eit etterslep på 1,4 mrd kroner! Samarbeidsregjeringa generelt og Høgre spesielt svikter, seier Eli Sollied Øveraas, og viser til tidlegare lovnader på samferdselssektoren.
Då finansministeren la fram statsbudsjettet, vart kun kollektivsatsing til dei store byane nemnt. Eit fylke som Møre og Romsdal, er med sitt eksportretta næringsliv, avhengig av eit godt, trygt og rasjonelt transportsystem. Auka samferdselssatsing er viktig for å betre rammevilkåra for næringslivet.
I budsjettetframlegget for 2003, er midler til riksvegfergedrift foreslått vidareført på same nivå. Det er i realiteten ein nedgang.
Dette er ein provokasjon for innbyggarane i Møre og Romsdal!
Stortinget har tidlegare sagt ja til auka frekvens og nattfergetilbod - dette vert svært vanskeleg å gjennomføre utan auka løyvingar.
Eiksundssambandet ver utsett og rassikringsarbeidet neste år kan berre vidareførast ved hjelp av forskottering frå Møre og Romsdal fylkeskommune og Volda og Ørsta kommunar.
Senterpartiet la i dag fram eit dokument-8 forslag om å endre handlingsregelen for mellom anna å kunne nytte oljepenger der det er ledig kapasitet. Sp ynskjer å leggje til rette for utvikling av næringslivet i heile landet. Difor vil samferdsle bli eit prioritert område i Senterpartiet sitt arbeid med budsjettet for 2003.
