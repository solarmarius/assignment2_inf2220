
Tirsdag 7. desember 1993
HILDE FRAFJORD JOHNSEN TIL RUSSLAND
Stortingsrepresentant Hilde Frafjord Johnson (KrF, Rogaland) er en av sju norske parlamentarikere som er oppnevnt av Stortinget til å være observatører ved det russiske parlamentsvalget 12. desember.
Det vil bli komme parlamentarikere fra en rekke land som observatører til det russiske parlamentsvalget. Observatørjobben for den norske delegasjonen er samordnet med Konferansen for Sikkerhet og Samarbeid i Europa (KSSE), og Norge har fått ansvaret for å dekke Murmansk- og Arkangels-området.
Parlamentarikergruppen, der de fleste partiene på Stortinget er representert, vil fordele seg slik at fire av dem skal være observatører i Murmansk, og tre i Arkangels. Hilde Johnson hører til Arkangels-gruppen.
-Observatørjobben går blant annet ut på å følge noe av valgkampen, besøke valg-lokalene og følge opptellingen. Etter valget skal vi avgi en rapport til KSSE og til Stortingets presidentskap, sier Hilde Frafjord Johnson.
I forbindelse med besøket til Russland kommer KrF-representanten også til å ha møter med representanter for det kristendemokratiske union i Russland og St. Petersburg.
Hun er den eneste fra Rogaland som er med i observatørgruppen fra Norge. Besøket varer fra onsdag 8. til torsdag 16. desember.
