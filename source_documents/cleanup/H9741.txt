
Stortinget, 11. november 2005
Venstres stortingsgruppe v/ Gunnar Kvassheim
- En miljøpolitisk tabbe av regjeringen
- Dersom meldingen om at Folke Hermansen har kjøpt eiendommen Vestre Vollene på Hardangervidda er riktig, betyr det at Regjerinegn har latt en historisk mulighet gå fra seg til å sikre seg denne unike eiendommen på 146.000 dekar, sier leder av Energi- og miljøkomiteen Gunnar Kvassheim (V).
- Regjeringen har ikke vist den nødvendige vilje eller engasjement som kunne ført til statlig overtagelse. Det er skuffende og stikk i strid med de råd som er kommet fra Norges Jeger- og Fiskerforening, Den Norske Turistforening og Friluftslivets Fellesorganisasjon ( FRIFO) , sier Kvassheim
- Denne eiendommen hadde vært meget velegnet til å ha vært forvaltet av Statsskog på en slik måte at den kunne ha kommet allmennheten til gode. 50 % av Nasjonalparken på Hardangervidda er nå i privat eie Det er meget sjelden en slik eiendom som Vestre Vollene kommer for salg, sier Gunnar Kvassheim
- Det er en stor miljøpolitisk tabbe av Regjeringen at den ikke benyttet seg av denne historiske muligheten, sier Venstres Kvassheim
