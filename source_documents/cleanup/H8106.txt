
12.1.2004
FrP
Feil å sende bilistene regningen for Bjørvikatunnelen
Samferdselspolitisk talsmann for Fremskrittspartiet, Kenneth Svendsen, mener det er umoralsk av Stortingets flertall å sende regningen til bilistene.
- Det er ny opera som er grunnen til at Bjørvika-tunnelen bygges, og den er ikke bestilt av billistene og da skal de heller ikke ha regningen. Staten må gjennom ekstraordinære bevilgninger betale for ny tunnel gjennom Bjørvika, sier Svendsen.
Svendsen sier at Stortinget gjennom vedtak uttrykkelig har slått fast at det er gjennom et nasjonalt spleiselag det skal bygges en opera, og det gjelder selvfølgelig ikke bare bygningen, men også infrastrukturløsningene som må komme sammen med operaen.
- Når Stortingsflertallet har bestilt operaen så må også regningen dekkes gjennom et spleiselag, og det betyr at alle skattebetalere må være med på det, sier Svendsen.
