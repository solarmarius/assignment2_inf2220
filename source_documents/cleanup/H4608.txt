
17. november 1999
Marit Nybakk
- Hvordan ivareta barns behov i fredsprosesser?
- Langt de fleste kriger og væpnede konflikter i dag er innbyrdeskriger, der ulike befolkningsgrupper i en stat slåss mot hverandre. Barn utgjør nær halvparten av befolkningen i disse krigsområdene. Fredsprosesser og fredsavtaler avspeiler i liten grad barns behov. Dette sa Marit Nybakk fra Arbeiderpartiet i Stortingets spørretime onsdag.
På denne bakgrunn spurte Nybakk utviklings- og menneskerettighetsminister Hilde Frafjord Johnson om hva hun vil gjøre for å sikre at barns behov i framtiden blir bedre ivaretatt i fredsprosesser og fredsavtaler.
