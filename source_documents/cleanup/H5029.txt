
Naturlovpartiet holder Landsmøte
DITT VERDIVALG
· Utviklingen går bort fra motstridende ideologier og ismer, harde økonomiske vurderinger og steile maktstrukturer. Fremtiden vil kjennetegnes av selvutvikling, kreativitet og selvtilstrekkelighet for individ og samfunn - økt samhørighet i mangfoldet.
· Politiske systemer basert på det menneskelige intellekt har hittil ikke lykkes i å løse våre samfunnsproblemer. NLP vil bringe naturens intelligens inn i politikken. Naturens intelligens er den altomfattende lovmessighet som feilfritt styrer hele universet og spontant opprettholder orden og utvikling.
· Naturlovpartiet har praktiske metoder som oppliver naturens intelligens i vår nasjonale bevissthet. Dette gir oss visjonen om at mennesket og samfunnet kan fungere på den samme problemfrie måte som naturen gjør.
· Stress forårsaker sykdom, kriminalitet og en mengde andre samfunnsproblemer med påfølgende unødige store omkostninger. Dette er det vårt program kan forhindre.
· Vi er det eneste partiet med et program som på vitenskapelig grunnlag kan snu de negative samfunnstrekk og utvikle nasjonen mot et ideelt samfunn.
