
3. august 2001
Børge Brende
Skattefrihetsdagen ­ den første blå dagen i kalenderen
I Norge
må en vanlig lønnstaker arbeide helt til 2. august for å betale alle skatter og avgifter staten har pålagt oss. Først 3. august kan vi nyte godt av inntekten selv. Høyre vil ha en kraftig reduksjon av skatter og avgifter og markerer skattefrihetsdagen med lokale aksjoner i ca 400 lokalforeninger over hele landet.
- Det er all grunn til å feire skattefrihetsdagen, men Høyre vil flytte denne dagen tidligere på året sier Høyres skattepolitiske talsmann, Børge Brende.
- At hele inntekten til vanlige arbeidsfolk gjennom drøye syv måneder skal forsvinne i skatter og avgifter er rett og slett urimelig. Høyre vil redusere og delvis fjerne en lang rekke skatter og avgifter
- Det er fullt forsvarlig å gjennomføre skatte- og avgiftslettelser i Norge, som merkes for folk flest. Statskonsult la nylig frem en rapport som viser at offentlig sektor kan effektiviseres med 45 milliarder kroner her i landet. Vi mener at folk fortjener å få mer igjen for hver skattekrone, avslutter Brende.
Høyre vil:
 Fjerne skatten på fordelen av egen bolig
 Redusere og på sikt fjerne toppskatten
 Redusere skatten på lave inntekter ved å øke bunnfradraget
 Redusere avgiftene på strøm, bil og alkohol
 Redusere og på sikt fjerne dokumentavgiften ved boligkjøp
 Effektivisere offentlig sektor slik at vi får mer igjen for hver skattekrone
Fredag 3. august feirer Høyre skattefrihetsdagen. Høyres toppkandidater og ca 400 lokal-foreninger skal markere dagen ved å dele ut ca 200 000 gratulasjonskort til velgere over hele landet. Se gratulasjonskortet her: www.hoyre.no 
Det ovenstående baserer seg på en rapport fra NHOs paraplyorganisasjon, UNICE, som har brukt tall for 2000 (siste tilgjengelige). Arbeiderpartiets skatteøkninger på 12 mrd kroner for inneværende år innebærer at skattefrihetsdagen egentlig kommer enda senere enn 3. august.
