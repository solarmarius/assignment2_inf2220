
Oslo 17.august 1994
Pressemelding fra Kristelig Folkeparti
KrF har ikke tatt standpunkt til privatisters lånerett
- Først på fredag i denne uka vil Kristelig Folkepartis stortingsgruppe ta standpunkt til om de vil gå inn for at privatister får studielån på samme måte som andre studenter, uttaler KrFs nestleder Jon Lilletun. Han avviser at han har tatt stilling til dette spørsmålet slik både Bergens Tidende og NTB har skrevet.
Stortingsgruppas endelige standpunkt er også avhengig av at Jon Lilletun får svar fra departementet på en del spørsmål han har stilt. Han vil vite hvor mange privatister som i dagens system får lån i Lånekassa. Dessuten vil han høre departementets syn på hvor mange de mener vil benytte seg av en slik ordning dersom alle universitetene skulle praktisere den. Han vil også vite hva en slik ordning vil kunne koste.
