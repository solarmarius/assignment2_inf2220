
08.10.02
Arbeiderpartiet
Vil ha demokrati-reform
Bare en av ti kommuner har taletid på kommunestyremøtene. Bare en av ti kommuner har fast slutt-tidspunkt på møtene. Bare åtte av ti kommuner har barnevaktordning for representantene, i følge Kommunal Rapport. Arbeiderpartiets kvinnebevegelsen har invitert alle de andre partiene til samarbeid om en demokratireform som kan lokke flere til kommunepolitikken. - Så langt har signalene om en slik reform vært positivt mottatt hos de andre partienes kvinnebevegelser, opplyser kvinnepolitisk sekretær Karin Yrvin.
Bare en av ti kommuner har taletid på kommunestyremøtene. Bare en av ti kommuner har fast slutt-tidspunkt på møtene. Bare åtte av ti kommuner har barnevaktordning for representantene, i følge Kommunal Rapport 2. oktober 2002.
For første gang er det gjort en undersøkelse som støtter opp under det som Arbeiderpartiets kvinnebevegelse har visst en stund. - Vi får mange signaler i dag på at kvinner ikke orker å være med mer enn en periode. Det tar for mye tid, møtene er lange, og det er for liten hjelp å få til barnepass, er det vi hører fra våre jenter i politikken. Resultatet blir at det er vanskelig å få småbarnsforeldre og unge til å delta i kommunepolitikken, og det er et demokratiproblem. Vi vet hvem som kjemper for barnehagene og skolene når budsjettene er trange. Dessuten synes vi det er viktig at kvinner tar gjenvalg i politikken, og mener at en slik reform kan gjøre det lettere å få til, sier kvinnepolitisk sekretær Karin Yrvin.
Arbeiderpartiets kvinnebevegelsen har invitert alle de andre partiene til samarbeid om en demokratireform som kan lokke flere til kommunepolitikken. - Så langt har signalene om en slik reform vært positivt mottatt hos de andre partienes kvinnebevegelser, opplyser Karin Yrvin.
Kravene til reformen er:
- saksframleggene skal være korte og informative. Gro innførte en ordning med regjeringsnotater på to sider. Sånn bør det også være i kommunepolitikken
- det må innføres taletid og sluttid for møter
- det må opprettes barnevaktsordninger for representanter
- kommuneøkonomien på forbedres slik at det å være folkevalgt betyr noe annet enn å kutte i budsjettene
- det må være klarere skiller mellom politikere og administrasjonen
