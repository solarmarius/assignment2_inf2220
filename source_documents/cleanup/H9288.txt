
Dato: 8. juni 2005
Innvandringspolitisk talsmann i FrP, Per Sandberg (FrP)
- Regjeringen må ta ghetto-signaler på alvor
- Det er bekymrende at Erna Solberg avdramatiserer advarslene om økende ghetto-tendenser blant innvandrere i Norge. Hun burde høre på advarslene fra sine egne politikere som Samira Munir, mener FrPs Per Sandberg.
Høyre-politikeren Samira Munir advarte i NRK dag om at det norske innvandrermiljøet blir stadig meg lukket, og at kvinneundertrykkingen er verre i blant innvandrere i Norge, enn i deres hjemland.
- Det er bekymrende at Erna Solberg avdramatiserer de trendene som Munir bekrefter at finnes blant innvandrere Norge. Ghetto-tendenser og negativ integrering er svært alvorlig knefall for norsk innvandringspolitikk, sier Sandberg.
Sandberg viser til at Erna Solberg slett ikke mente tilstandene var slik Munir bekreftet at de var. Det på tross av at også Human Rights Service advarte mot tendensene.
- Det er synd at Erna Solberg reagerer defensivt på opplysningene. Skylden for den feilslåtte integreringspolitikken ligger nemlig hovedsakelig hos Arbeiderpartiet, mener Sandberg.
- Solberg gjør seg selv en bjørnetjeneste når hun avviser Munirs advarsler. På denne måten vil nemlig heller ikke svakhetene i integreringspolitikken rettes opp.
Per Sandberg mener det må stilles strengere krav til innvandrere, og at avvik fra grunnleggene verdier ikke skal tolereres. - Ingen, uansett kulturelle forklaringer, må få lov til å behandle kvinner på steinaldervis. Det savner jeg at Erna Solberg forteller innvandrere i Norge, avslutter han.
