
Oslo, 3. juli 2002
Per-Kristian Foss
Prisen for dyre lønnsoppgjør
- Norges Banks beslutning i dag om å heve renten med 0,5 prosentpoeng er prisen vi må betale for dyre lønnsoppgjør. Dette understreker behovet for moderasjon i de lokale lønnsforhandlingene som gjenstår, sier finansminister Per-Kristian Foss.
- Regjeringen legger stor vekt på å holde den etablerte handlingsregelen for finanspolitikken. Budsjettet for 2003, som legges frem i oktober, vil være stramt og godt tilpasset situasjonen i norsk økonomi, sier finansministeren.
Statsministeren vil invitere partene i arbeidslivet til et møte over sommeren for å diskutere lønnsoppgjørenes plass innenfor en forsvarlig utvikling av økonomien.
