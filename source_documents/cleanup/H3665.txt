
20.03.01
Lisbet Rugtvedt, utenrikspolitisk talskvinne:
Sosialistisk Venstrepartis Pressetjeneste
Stortinget
 Jagland sutrer!
 Det er synd at utenriksministeren benytter nok en anledning til å sutre over at Norge ikke er medlem av EU, framfor å peke på det handlingsrommet vi har utenfor, sier SVs utenrikspolitiske talskvinne Lisbet Rugtvedt.
Jagland ga i dag sin utenrikspolitiske redegjørelse i Stortinget, og Rugtvedt mener det er oppsiktsvekkende at Utenriksministeren inntar en slik holdning til EU-spørsmålet nå.
 For få dager siden innførte Norge et importforbud, som ville vært ulovlig innenfor EU, og dermed er det med all tydelighet demonstrert at vi har et handlingsom som kan brukes hvis vi vil, sier hun.
Rugtvedt mener det er på tide at Utenriksministeren forsoner seg med tanken om at Norge i overskuelig framtid vil stå utenfor EU.
 Det ville vært langt bedre om han var opptatt av å sette mer ambisiøse mål for hvordan vi kan bruke denne posisjonen til å spille en mer offensiv rolle, for eksempel i miljøpolitikken, sier hun.
