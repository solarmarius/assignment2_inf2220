
Stortinget, 12. mai, 2000
FREMSKRITTSPARTIETS
STORTINGSGRUPPE
Fra Per Erik Monsen (Sandefjord) medlem av Stortingets finanskomité
Ap tatt med buksa nede:
Foreslår ingen tiltak for å redusere grensehandelen!
- Etter at Ap nå har snakket varmt om å fremme forslag til ulike avgiftsreduksjoner er det helt patetisk at Regjeringen-Stoltenberg ikke foreslår noen slike tiltak i sitt forslag til Revidert nasjonalbudsjett. Dette sier Per Erik Monsen fra Sandefjord, som er medlem av Stortingets finanskomité.
- Så sent som i påsken, da nordmenn valfartet til Sverige for å handle blant annet billige matvarer, benyttet representanter fra Ap anledningen til å snakke varmt om nødvendigheten av skatte- og avgiftsreduksjoner for å redusere grensehandelen. Når de nå i revidert nasjonalbudsjett ikke foreslår noen tiltak  utover å øke avgiften på sigarer opp til samme nivå som for sigaretter!- viser dette bare at partiet er tatt med buksa nede i denne saken.
Når vi også vet at vi får en ytterligere svensk tilpasning til EUs avgiftsnivå vil gapet mellom svenske og norske avgifter bli enda større, og regjeringen går dermed i totalt feil retning, avslutter Monsen.
