
Mandag 27. april 1998
FRA NRK TIL KrF
Inger Elisabeth Hindal (32) er ansatt i en nyopprettet stilling som informasjonssekretær i Kristelig Folkepartis stortingsgruppe. Hun arbeider i dag som kanalvert i NRK1 Fjernsynet.
Inger Elisabeth Hindal er cand. philol. fra Universitetet i Oslo, med hovedfagseksamen i nordisk språk og litteratur. Hun har også studert ved Mediehøgskolen Gimlekollen. Hun har tidligere arbeidet som journalist for NRK Sørlandet. Hun begynner i den nye stillingen 1. juni.
Den nye informasjonssekretæren har en viss arvelig belastning i forhold til sin nye arbeidsgiver, idet hennes bestefar Olav Bryn var Kristelig Folkepartis første generalsekretær.
