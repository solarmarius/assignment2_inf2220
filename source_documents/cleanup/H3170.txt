
19.05.99
Fra stortingsrepresentant Elsa Skarbøvik
-Vi må ikke glemme Rwanda
-Jeg ønsket å fokusere på Rwanda i spørretimen for å holde frem det forsoningsarbeidet som er i gang etter det grusomme folkemordet i 1994 da nærmere 1 million mennesker ble drept i Rwanda. Det må vi ikke glemme, uttaler et engasjert medlem av utenrikskomiteen Elsa Skarbøvik. Selv om det er krig i Europa, må ikke det overskygge de andre konfliktene i verden.
Elsa Skarbøvik stilte spørsmål til utviklings- og menneskerettighetsminister Hilde Frafjord Johnson under dagens spørretime. Hun spurte om hva som er gjort fra norsk side for å støtte FN-domstolen i Arusha i Tanzania. Denne domstolen skal stille dem som er mistenkt for folkemordet i Rwanda, for retten.
FrafjordJohnson kunne svare at Norge har støttet og fortsatt støtter domstolen i Rwanda. Dessverre har domstolen slitt med administrative problemer og til dels manglende effektivitet. Fra norsk side har man vært opptatt av å bøte på disse forholdene.
Nordmann blir dommer i Rwanda
Frafjord Johnson kunne opplyse at en norsk tidligere lagdommer tiltrer ved Rwanda-domstolen 29.mai. Norge har også tilbudt å ta i mot domfelte til soning.
Elsa Skarbøvik er glad for Norges sterke engasjement for Rwanda.
-Dessverre hører vi lite om dette fordi det drukner i krigsrapporter fra Balkan. -Både Rwanda og Jugoslavia-domstolene har stor betydning som en del av freds- og forsoningsarbeidet, og kan virke preventivt mot at noe liknende gjentar seg. Dessuten viser det seg at flere norske frivillge organisasjoner tar aktivt del i dette forsoningsarbeidet
