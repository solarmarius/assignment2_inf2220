
DirekteDemokratenes program.
DirekteDemokratene ( DD ) vil innføre et direktedemokratisk styresett i Norge. Det skal bygge på folkeavstemminger i alle politiske saker i kommunestyrer, fylkesting og Storting. Dermed gis makten tilbake til folket, og politikernes makt reduseres tilsvarende. DirekteDemokratene har som mål å oppnå dette innenfor en tidsperiode av 20 - 30 ar.
For å realisere dette målet vil ( DD ) arbeide som et politisk parti innenfor det representative system vi har i dag. Det betyr at vi må la oss velge inn i kommunestyrer, fylkesting og Storting, og realisere det praktiske direktedemokratiet innenfor eget parti. Det gjør vi i partiet ved avstemming over alle politiske saker. Og alle med stemmerett kan stemme, -også de som ikke er medlemmer av partiet, - men disse må da dokumentere overfor vårt avstemmings-system at de har stemmerett. Partiets innvalgte representanter i kommunestyrer, fylkesting og Storting skal så være forpliktet til å stemme slik i enhver sak som folket har bestemt i avstemmingen. Også personvalg som for eksempel valg av ordfører skal partiet avgjøre ved avstemming.
Som grunnlag for politiske vedtak aksepterer partiet kun folkets vilje uttrykt i avstemminger hvor alle stemmeberettigede kan stemme.
Vi vil bevise i praksis overfor velgerne at vi får et bedre og mer engasjerende styresett etter hvert som DD blir representert i de folkevalgte organer.
Partiets program er bygget opp etter modell av Det Intenasjonale Røde Kors sitt prinsipprogram når det gjelder prinsippene om upartiskhet og nøytralitet. Dette betyr at:
- DD skal være åpen for alle uten hensyn til nasjonalitet, rase, trosbekjennelse, samfunnsklasse eller politisk overbevisning.
- DD skal ikke ta parti eller la seg engasjere i uoverensstemmelser av politisk, rasemessig, religiøs eller ideologisk karakter. Bare i spørsmål som gjelder den direktedemokratiske styreforms fortrinn fremfor det representative demokrati ( repsokratiet ) tar DD klart standpunkt. Partiet vil bidra til å avsløre det representative demokratiets svakheter.
Partiets avstemminger vil først og fremst skje på Internett. De som ikke har tilgang til Internett, kan benytte de offentlige folkebibliotekene. Alle disse har i dag tilgjengelig PC-er med internett-tilknytning. Partiet utreder også andre avstemmingsmåter som SMS, post, osv
Mer info på.: www.direktedemokratene.no og ved søk i "Kvasir" på "direct democracy" finnes 14.000 treff
DirekteDemokratene.
