
Dato:10. mars 2004
Fremskrittspartiets Valgkomité
Foreslår gjenvalg på Carl I. Hagen
Fremskrittspartiets valgkomité har enstemmig foreslått gjenvalg på Carl I. Hagen som partiets formann for to nye år.
Komiteen har også foreslått gjenvalg på de tre sentralstyremedlemmene som er på valg, kommunalråd Liv Røssland fra Bergen, stortingsrepresentant Kenneth Svendsen fra Nordland og gruppeleder for Møre og Romsdal FrP, Oskar Grimstad.
Som ny 1. varamedlem foreslår komiteen ordføreren i Tønsberg, Per-Arne Lodding Olsen. Som varamedlemmer ellers foreslås Vibeke Limi fra Akershus, Sylvi Listhaug fra Møre og Romsdal og Nils-Olav Skilbred fra Telemark.
