
Stortinget, 24. februar 2004
Nestleiar i samferdselskomiteen, Jorunn Ringstad (Sp)
Ikkje fleirtal for framføringskravet
-Regjeringspartia vil i dag hindre at det vert fleirtal for at framføringskravet skal gjelde også på regionnivå, seier nestleiar i samferdselskomiteen Jorunn Ringstad (Sp). Senterpartiet har saman med SV og AP kjempa for at konsesjonskravet om 85% framføring av A-post over natta og skal gjelde på regionnivå og Ringstad er skuffa over at Regjeringspartia ikkje vil gå inn for dette forslaget.
Ringstad har vore saksordførar for Postmeldinga og i den samanheng arbeidt aktivt for å leggje forholda til rette for at alle framleis skal ha eit godt posttilbod. Mellom anna har det vore jobba aktivt for å hindre ei forvitring av mangfaldet av lokalaviser og blad etter at Posten har vedtatt ei kraftig portoauke. - Det er interessant at Regjeringspartia slår fast at det er pressestøtta som skal sikre dette mangfaldet. Her skal vi passe på at dei følgjer opp i praksis slik at vi er sikra mangfaldet av meiningsberande aviser og i framtida, avsluttar Ringstad.
