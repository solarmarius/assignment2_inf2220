
08.01.01
SV-leder Kristin Halvorsen:
Sosialistisk Venstrepartis Pressetjeneste
 Ammunisjon med utarmet uran må forbys!
 Regjeringen må umiddelbart ta initiativ til et internasjonalt forbud mot utarmet uran i ammunisjon, sier Kristin Halvorsen.
SV har gjennom en årrekke stilt spørsmål til ulike statsråder om bruken av utarmet uran og de skadevirkningene dette kan ha for helse og miljø. Ingen har villet innrømmet at kan være sammenheng mellom bruken av dette materialet og langsiktige helseskader.
 Erfaringene fra Golf-krigen er skremmende. Der viser det seg blant annet at antallet barn som blir født med misdannelser har økt dramatisk siden bombingen i 1991. Vi kan ikke skjule oss bak tvilen lenger. Nå må norske myndigheter ta initiativ til at slike våpen forbys!, sier Halvorsen.
Etter SVs mening er det grunn til å tro at ammunisjon med utarmet uran er i strid med Genèvekonvensjonen. Tilleggsprotokoll av 1977,artikkel 35, slår nemlig fast at: "Det er forbudt å bruke metoder eller krigsmidler som med overlegg, eller som kan ventes å føre til omfattende, langvarige og alvorlige skader på miljøet.
 Når forsvarsminister Godal kommer til Stortinget for å gi sin redegjørelse, forventer jeg at han signaliserer støtte til forslaget om et slikt forbud, sier Kristin Halvorsen
SV er tilfreds med at forsvarsledelsen omsider har bøyd av for kravet om at norske soldater som har vært på Balkan skal få tilbud om helseundersøkelser.
 Det er gledelig at vi nå tar vare på våre egne, men vi må heller ikke glemme sivilbefolkningen, som bokstavelig talt tråkker i dette til daglig, sier Halvorsen. Hun forventer at Godal og regjeringen tar et ansvar for å få ryddet opp på Balkan.
