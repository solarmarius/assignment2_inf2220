
8.november 2003
Landsstyret i Kristelig Folkeparti
Utvalg nedsatt for vurdering av KrFs retningslinjer
Kristelig Folkeparti har nedsatt et utvalg som skal gå gjennom KrFs retningslinjer i overgrepssaker. Utvalget vil forberede saken for sentralstyret, som gir sin innstilling til landsstyret i mars.
De som sitter i utvalget er Ingebrigt S. Sørfonn (leder, stortingsrepresentant for KrF), Bjørn Solbakken (dommer), Åshild Schmidt (rådgiver for justisfraksjonen i Stortinget), Marit Kraglund (KrFU), Per Eriksen (redaktør) og Trine Anstorp (Kirkens ressurssenter mot vold og sexuelle overgrep)
Mandatet:
KrFs retningslinjer i overgrepssaker ble vedtatt av landsstyret 11.03.00. Utvalget
bes om å gå igjennom og vurdere retningslinjene og om de er godt nok utformet.
Sentralstyret er spesielt opptatt at to aspekt ved dette:
· Hensynet til den personen som melder fra om overgrep. Vedkommende må oppleve å bli ivartatt.
· Hensynet til den beskyldningene blir rettet mot. Vedkommende må oppleve at partiet behandler saken uten å ta stilling til beskyldningene.
Utvalget bør på denne bakgrunn se på retningslinjene i sin helhet, men spesielt punkt 5. hvor det under overskriften " Hva er KrF sin holding?" heter:
Som hovedregel bør ikke en som er dømt for seksuelle overgrep, eller en person som har en sak under etterforskning, ha tillitsverv eller stå på en valgliste for KrF.
· Utvalget bør drøfte hvordan partiet i slike saker forholder seg til offentligheten/mediene.
· Utvalget bør vurdere behovet for å avklare partiets ansvar og avgrensning av ansvar i slike saker.
· Utvalget bør også drøfte om partiet bør gjøre retningslinjene mer generelle slik at de omfatter også andre strafferettslige forhold.
