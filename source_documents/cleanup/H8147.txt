
18/02-04
UNGE VENSTRE
-Skal stake ut kursen for Venstre
Audun Rødningsby skal være Unge Venstres representant i Venstres programkomite for stortingsvalgprogrammet 2005-2009. Komiteen ledes av Olaf Thommessen. Rødningsby er politisk nestleder i Unge Venstre og har tidligere ledet Oslo Unge Venstre. Han er 24 år og studerer samfunnsøkonomi ved Universitetet i Oslo.
- EU standpunktet blir en viktig sak for meg i programkomiteens arbeid, sier Rødningsby. Han er selv aktiv EU tilhenger og ønsker at Venstre skal følge Unge Venstre ved å skifte standpunkt fra nei til ja. Utover EU-standpunktet blir også en fri og rettferdig verdenshandel, en mindre og mer målrettet velferdsstat og mer frihet for enkeltmenneket til å ta egne valg viktige saker, føyer han til.
-Å være medlem i Venstres programkomite er for meg en unik mulighet til å få være med på å stake ut kursen videre for et liberalt Venstre, sier han, og oppfordrer interessenter, sympatisører og medlemmer til å komme med innspill til komiteens arbeid, avslutter Rødningsby.
