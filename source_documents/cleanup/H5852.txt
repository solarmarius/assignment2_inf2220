
12.05.2002
Pressemelding fra Velferdsalliasen
Velferdsalliansen ber om støtte til Ap-forslag
- Velferdsalliansen er positiv til det som er kommet fram fra det Aps arbeidsgruppe for sosial rettferdighet har lagt fram, heter det i en pressemelding fra alliansen 11. mai 2002, som mener at den har fått gjennomslag for mange av sine forslag. - Velferdsalliansen forstår ikke den sittende sosialministers treghet på dette området. Vår anbefaling til henne er at hun umiddelbart kommer på banen med hva hun og den sittende regjering vil foreslå i denne forbindelse, heter det videre. - Velferdsalliansen oppfordrer alle partiene på Stortinget til å støtte Aps forslag, slik at solidariteten med de økonomisk og rettslige mest vanskeligstilte blir gjenopprettet snarest mulig i det norske samfunnet.
Ap vil gjenreise solidariteten i det norske samfunnet
Velferdsalliansen er positive til det som er kommet fram fra det Aps arbeidsgruppe for sosial rettferdighet har lagt fram. Gruppa ledet av Bjarne Håkon Hanssen har slik Velferdsalliansen ser det arbeidet raskt og effektivt for å kunne legge fram disse forslagene. De har hatt en god dialog med forskjellige brukerorganisasjoner og vist at de er villige til å lytte og tenke nytt. Velferdsalliansen har fått gjennomslag for mange av våre forslag i det Bjarne Håkon Hanssen har lagt fram. Ap har gjennom disse forslagene bidratt til å heve forventningene til partiet høyt blant de gruppene som blir berørt og fallhøyden er stor!
Velferdsalliansen forstår ikke den sittende sosialministers treghet på dette området. Vår anbefaling til henne er at hun umiddelbart kommer på banen med hva hun og den sittende regjeringen vil foreslå i denne forbindelse. Vi kan ikke forstå at det skal være nødvendig med ytterligere utredninger innenfor dette området, Utjamningsmeldinga, det fremlagte forslaget fra arbeidsgruppa til Ap og Velferdsalliansens plan mot fattigdom som ble lagt fram den 6. mai burde være et godt nok bakgrunnsmateriale for å fatte beslutninger både i regjering og på Stortinget.
Velferdsalliansen forventer at sosialministeren viser den handlekraft hun tidligere har gitt utrykk for at hun sitter inne med, slik det nå er blitt er tilliten til den sittende regjeringen er sterkt synkende.
I en situasjon som dette er det med glede Velferdsalliansen nå ser at Ap kommer på banen som et handlekraftig parti med mange gode forslag innen for disse områdene.
Velferdsalliansen oppfordrer alle partiene på Stortinget til å støtte Ap forslag, slik at solidariteten med de økonomisk og rettslige mest vanskeligstilte blir gjenopprettet snarest mulig i det norske samfunnet.
