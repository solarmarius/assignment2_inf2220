
08.08.2005
Magnar Bergo, kulturpolitisk talsperson i SV
- SV vil hjelpe Norsk rockforbund
Norsk rockforbund har i dag sendt ut permitteringsvarsel på grunn av for liten offentlig støtte. Det vil gå ut over opplæringen av konsert- og festivalarrangører over hele landet. Kulturpolitisk talsmann i SV, Magnar Bergo, er oppgitt og vil ta dette opp med kulturministeren.
- Norsk rock er mer populært enn noen gang, og Norsk rockforbund har hatt en betydelig økning av aktiviteten. Da blir det for dumt at tilbudet deres må kuttes fordi de mangler 250.000 i offentlig støtte, sier Bergo.
Han viser til at det er rockforbundet som for eksempel har stått for opplæringa av arrangørene av Øya-festivalen denne uka. Blant annet på sikkerhet.
Bergo mener dette viser hvor viktig det er å gjennomføre det såkalte Kulturløftet, hvor SV sammen med Ap og Sp lover å øke støtten til kulturformål til 1 % av statsbudsjettet.
- Det vil gjøre det mulig å drive langsiktig for viktige organisasjoner som Norsk rockforbund, så de slipper å bruke energien på å overleve fra dag til dag, avslutter Bergo.
For ytterligere kommentarer Magnar Bergo xx
Mer om kulturløftet: 
