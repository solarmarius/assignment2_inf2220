
mandag 24. januar 2000 10:24:20
Venstres valgkomité:
Aud Folkestad foreslått som ny nestleder i Venstre.
Gjenvalg for Sponheim og Kvassheim.
Venstres valgkomité har i dag gitt sin innstilling overfor Venstres landsmøte på valg av ledertrio for Venstre i perioden 2000-2002.
Som leder innstiller valgkomitéen på gjenvalg for Lars Sponheim, Hordaland. Sponheim har vært leder i Venstre siden 1996.
Som første nestleder innstiller valgkomitéen på Aud Folkestad, Møre og Romsdal. Aud Folkestad er i dag medlem av Venstre sentralstyret, og blir således ny i dette vervet. I dag er Guro Fjellanger Venstres 1. nestleder.
Fjellanger har takket nei til gjenvalg.
Som andre nestleder innstiller valgkomitéen på gjenvalg for Gunnar Kvassheim, Rogaland. Kvassheim har vært nestleder siden 1996.
Et mindretall på tre i valgkomitéen ønsket i utgangspunktet Trine Skei Grande som ny 1. nestleder. Grande takket imidlertid nei til å stille som kandidat til dette vervet.
Venstres landsmøte finner sted på Rica Brakanes Hotel i Ulvik 7.-9. april 2000.
Innstilling på øvrig sentral- og landsstyre vil valgkomitéen komme tilbake til på et senere tidspunkt.
Oslo, 2. januar 2000, kl. 10:00
