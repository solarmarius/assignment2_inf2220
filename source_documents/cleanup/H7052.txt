
06.05.03
Trine Skei Grande
Gi unge mer makt i skolen!
- Unge har altfor liten innflytelse på sin egen hverdag i skolen. Jeg utfordrer utdanningsministeren til å gjøre noe med dette.
Det sier Venstres representant i Stortingets utdanningskomité, Trine Skei Grande.
Hun deltok i dag under Maktutredningens lansering av boka Ungdom, makt og mening
- Utredningen viser at lovverket er godt nok, men at skolen ikke følger opp. Dermed svekkes den demokratiske utviklingen og opplæringen av de unge, sier Skei Grande. Hun tror større frihet og deltagelse bidrar til mer ansvar, og at både elevene, skolen og demokratiet vil vinne på at det blir stilt større krav til elevene i formingen av egen skolehverdag.
