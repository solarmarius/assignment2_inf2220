
23. mars 2001
fra Stortingsrepresentant Finn Kristian Marthinsen
Fengselspresttjenesten i fare!
Forsvinner fengselsprestene?
Dette kan i verste fall bli resultatet av det vedtaket et flertall i justiskomiteen har gjort i dag. Hittil har det vært lovfestet at det skal virke en prest ved hver anstalt.
Da justiskomiteen i dag avga innstilling om ny lov om straffegjennomføring, fjernet flertallet i komiteen denne paragrafen. Kristelig Folkeparti var det eneste partiet som gikk inn for at fengselspresttjenesten fortsatt skulle være lovfestet. Fengselspresten er en viktig medarbeider i teamarbeidet med å rehabilitere den enkelte innsatte.
