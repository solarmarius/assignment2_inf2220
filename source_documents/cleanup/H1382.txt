
20.05.99
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiet.
Avvisning og nedprioritering av private lovforslag.
Fremskrittspartiets familiepolitiske talsmann Sandberg reagerer med oppgitthet over familieminister Valgerd Svarstad Hauglands brev til familiekomiteen hvor hun delvis og helt avviser grunnlaget for behandling av tre private forslag han har fremmet vedrørende ny bidragsordning, samværsrett og sakkyndiges rolle i barnefordelingssaker.
Dette bekrefter bare det jeg tidligere har hevdet, at også denne statsråden i likhet med sine forgjengere beklageligvis ikke ser alvoret i de forskjellige familietragedier vi opplever til daglig. At statsråden totalt avviser å behandle forslaget om de sakkyndiges rolle i barnefordelingssaker er for Sandberg å betrakte som en direkte uvilje til å bistå barna i en opprivet situasjon. Særlig utfra den nylig utgitte artikkelserien i Adresseavisen hvor det fra flere hold ble underbygget behovet for en slik reform.
Sandberg mener også at statsråden bevist driver trenering av disse sakene gjennom å vise til at det allerede er under behandling, Sandberg sier han er fullstendig klar over dette og viser også til dette i lovforslagene, men dette er jo noe av formålet med fremsettelse av disse forslag. Dette har nå vært til behandling i flere år, under flere statsråder og regjeringer uten resultat. Fremskrittspartiet ønsker resultater nå.
