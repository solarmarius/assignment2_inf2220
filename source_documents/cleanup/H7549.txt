
4.9.2003
SV
Kristin Halvorsen besøker Arendal og Kristiansand
Fredag 5. september besøker SVs leder, Kristin Halvorsen, Arendal og Kristiansand. Partiet går mot et formidabelt godt valg i Kristiansand, og vår ordførerkandidat Torbjørn Urfjell har oppnådd stor popularitet.
Den åpenhjertige 25-åringen har mye av æren for det politiske jordskjelvet i sørlandsbyen. Høyre har hatt ordføreren her siden 1978, men på Fædrelandsvennens meningsmåling fra juni ligger SV an til å bli like store, og med støtte fra Ap og Krf er Urfjells ordførerambisjoner innen rekkevidde.
Torbjørn Urfjell har markert seg som en fargerik, frittalende og litt annerledes politiker. Hans intense engasjement i så vel lokale som internasjonale spørsmål og hans høylytte kamp mot rasisme har appell hos sørlendingene. Han er åpent homofil, og mener at kristiansandernes holdninger til homofili er i rask endring.
- Fordømmende holdninger sjeldne og fremmed for folk flest, sier han
Program for dagen ligger ved. Eventuelle spørsmål kan rettes til undertegnede.
Vennlig hilsen
Roger Sandum,
politisk rådgiver
for Kristin Halvorsen
ARENDAL:
1030 - 10:45 Kristin Halvorsen og Nils Løge møter pressen ved Trollnes hvor fokus blir satt på strandsoneproblematikken.
11:00 - 11:30 Kristin Halvorsen og Nils Løge møter velgere på Tyholmen i Arendal.
KRISTIANSAND:
1315 - 1400: Mulighet for intervjuer
1400 - 1530: Kristin Halvorsen og Torbjørn Urfjell møter tillitsvalgte i helse- og omsorgssektoren på SV-huset, Stener Heyerdalsgt 1( Øverst i festningsgata, opp mot baneheia.)
1600 - 1700: Kristin møter velgere på Tangvall i Søgne, Søgne SV steiker fiskekaker og stiller med musikk
1800 - 2000: Kristiansand SV åpner kommandørboligen på Odderøya for folket.
SVs visjoner for Kristiansand og for Odderøya som kultur- og friluftsøy.
1940: Avreise
