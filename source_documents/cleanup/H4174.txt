
torsdag 4. september 1997 18:37:16
IT 2000:
Venstre krever IT-satsing
Venstre tar til orde for en omfattende satsing på informasjons- og kommunikasjonsteknologi (IKT).
Blandt tiltakene er:
Utdanningssektoren:
 Full PC-dekning i skolen i løpet av år 2000. Blant annet skal bedrifter få skattestimuli ved å inngå avtaler med skoleverket om at skolene får overta maskiner etter 2 år. En lignende ordning er nylig innført i USA.
 Det etableres et nettbasert høyskoletilbud, særlig rettet inn mot etterutdanning, ikke minst av lærere.
 Det opprettes flere studieplasser for både kortere og lengre IT-studier.
Næringspolitikk:
 Ordningen med skattlegging av opsjoner på tildelingstidspunktet fjernes.
 Dagens sats for avskriving av dataustyr økes fra dagens 30 % (saldoavskriving). Dagens sats er urealistisk lav.
 Skjemaveldet reduseres ved at det tas i bruk samordnet elektronisk innhenting av statistiske opplysninger og rapporter fra næringslivet.
 Konkurransen i telemarkedet må sikres, og grunnleggende teletjenester, herunder høyhastighetsnett, må være tilgjengelige til lave og like priser over hele landet.
En offentlig IT-strategi
 Det nedsettes en IT-kommisjon for å utrede en overordnet strategi for offentlig IT-politikk.
 Ansvaret for utvikling og oppfølging av IT-politikk overføres fra Planleggings- og Samordningsdepartementet til Nærings- og Handelsdepartementet.
 Det opprettes et IT-veritas for sertifisering av sikre dataløsninger.
