
Program for Sørsamisk Sosialdemokratisk Forum, for perioden 2005 - 2009
Dette er hovedtrekkene i vår politikk i forhold til Sametinget, fylkene og kommunene i vårt område og til staten. Programmet bygger på Arbeiderpartiets Samepolitiske Råd sitt manifest som ble vedtatt i mai 2004.
Arbeiderpartiet i valgkrets 12 Sørsameområdet vil:
* føre en politikk som skal tjene den samiske befolkning, slik at samisk språk og samfunnsliv skal ha en sikker framtid
* legge til rette for at det samiske næringsliv kan bli styrket og at markedsføring av samiske produkter og tjenester skal bli bedre
* at det samiske kulturlandskapet skal bli respektert
* at det blir utviklet en helhetlig politikk for bruken av arealressursene i de samiske områdene, med formål å sikre de samiske rettighetene, der naturvernloven, fjelloven, og andre lover med relevans for dette spørsmål forutsettes å bli tilpasset dette forhold
* utvikle en helhetlig rovviltpolitikk, der næringsdrivende med beitedyr har full anledning å beskytte sine dyr
* utvikle en lønnsom og samtidig økologisk forsvarlig reindrift, der flest mulig skal kunne livnære seg av reindriften innenfor det gitte ressursgrunnlaget
* at det foretas en gjennomgang av reindriftsloven med sikte å ha minst mulig offentlig styring av reindriftens driftsbetingelser
* at skatte- og avgiftssystemet blir omarbeidet at slik reindriften blir behandlet på linje med andre næringer og at det etableres særordninger som tar hensyn de spesielle driftsbetingelser som gjelder her.
* at Sametinget skal bli premissgiver for reindriftspolitikken
* at flere samer tar del i utviklingen av turisme, slik at denne blir drevet med større respekt for samiske verdier
* ha et bedre barnehagetilbud for samiske barn, tilpasset det enkelte barns språk og kulturbakgrunn
* at samisk ungdom blir stimulerte til å ta høyere utdanning
* universitet og høyskoler utvikler sine tilbud og oppretter vitenskapelige stillinger i sørsamisk
* legge til rette for å vitalisere samisk kultur og samiske kulturytringer
* støtte samiske ressurs- og kompetansesentra
* arbeide for at det sørsamiske området får et allsidig og godt dekkende mediatilbud
* at fylkeskommunene i vårt område utvikler sin politikk når det gjelder samiske spørsmål
* arbeide for å realisere hovedintensjonene i sørsamisk handlingsprogram
* arbeide for endringer i sameloven slik at ektefeller til samer gis adgang til å stemme ved Sametingsvalg
* at samarbeidet med samene på svensk side blir utviklet, og at det offentlige støtter opp om dette
