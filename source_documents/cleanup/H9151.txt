
16.4.2005
Venstre
Slik skal Noreg oppfylle Kyotoavtalen
Kyotoavtalen om reduksjon av klimagassutstlepp er no gjeldande. Han er ein forsiktig start på det store arbeidet med å redusere dei globale utslippa av klimagassar med 50-80%.
Venstre sitt landsmøte vil at Noreg skal halvere dei norske utslippa fram mot 2025, og vil gjennomføre konkrete tiltak i alle sektorar. Berre slik kan Noreg oppfylle forpliktingane i Kyotoavtalen, samt leggje grunnlaget for ei halvering av utsleppa innan 2025.
Venstre vil gjennomføre følgjande 9 konkrete tiltak:
Industrien:
1. Venstre vil ikkje auke utvinninga av olje og gass utover dagens nivå.
2. Venstre vil bruke CO2 som trykkstøtte for å ta ut meir olje i etablerte felt. Det hastar mest å få starta med CO2-injeksjon på Gullfaks og Brage.
3. Venstre vil sikre at det fyrste kommersielle gasskraftverket i Noreg skil ut og fjernar CO2, til dømes ved å stille krav gjennom forureeiningslova.
4. Venstre vil at all industri som slepp ut klimagassar skal betale for det. Ingen skal vere gratispassasjerar på ferda mot ei grøn framtid.
Transportsektoren
5. Venstre vil auke bruken av biodrivstoff i transportsektoren til 10% innan 2010 ved å stille krav om innblanding i bensin og diesel.
6. Venstre skal stimulere til utvikling og bruk av hydrogen som drivstoff i transportsektoren gjennom forskingsprogrammar og direkte stønad.
7. Venstre vil leggje om bilavgiftane slik at det lønar seg å kjøpe drivstoffgjerrige bilar.
8.Venstre vil ha ei ytterlegare opptrapping av kollektivtrafikken.
Hus og heim
9. Venstre vil stille strenge energikrav til nye hus, og frigjere straum ved å ta i bruk ny fornybar energi og varmeenergi i bygg. Venstre vil og gje kommunane rett til å stille krav om energibærar i hus gjennom plan- og byggjelova.
For Venstre er utvikling av miljøteknologi og produksjon av ny fornybar energi avgjerande. Difor vil vi auke og målrette forskingsinnsatsen og oppretthalde og styrke CO2-avgifta for fossile CO2-utslepp.
Mer info: www.venstre.no 
