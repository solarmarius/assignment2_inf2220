
Søndag 7. desember 1997
Leiar i familiekomiteen, May-Helen Molvær Grimstad (KrF):
SIGER FOR REGJERINGA SIN FAMILIEPOLITIKK
-Innstillinga frå familie-, kultur- og administrasjonskomiteen når det gjeld dei familiepolitiske prioriteringane i statsbudsjettet for 1998, er ein full siger for sentrumsregjeringa sin familiepolitikk. Det seier komitéleiar May-Helen Molvær Grimstad frå Kristeleg Folkeparti.
-Blant dei viktigaste gjennombrota for regjeringspartia, er at komitéfleirtalet går inn for for å løyve 3,5 millionar til samlivskurs. Denne posten ville Jagland-regjeringa sette i null. Eg er óg glad for at det er fleirtal for å auka adopsjonsstøtta frå 15.000 kroner pr. barn, til 22.000. Familievernkontora vert óg styrka med i alt 2,5 millionar kroner, samanlikna med Jagland-regjeringa sitt framlegg. Sentrumsregjeringa gjorde framlegg om ei auke på 1,5 million til dette, og i komiteen vart dette auka ytterlegare, seier May-Helen Molvær Grimstad.
-Når det gjeld kontantstøtta, er dette ei svært viktig familiepolitisk reform. Dette er ei ordning med berre vinnarar. Småbarnsforeldre får velje sjølv: enten subsidiert barnehageplass, kontantstøtte eller kombinasjonsløysingar". Komiteens fleirtal frå KrF, FrP,Høgre og Sp er oppteken av at det vert ført ein mangfoldig familiepolitikk som legg til rette for ulike omsorgsformer, seier May-Helen Molvær Grimstad.
