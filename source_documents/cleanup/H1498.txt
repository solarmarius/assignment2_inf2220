
Dato: 09.06.2000
FREMSKRITTSPARTIETS
STORTINGSGRUPPE
Fra stortingsrepresentant Per Erik Monsen (FrP)
Positivt for Vestfold
Stortingets finanskomite har i dag avgitt innstillingen til revidert nasjonalbudsjett hvor et flertall går inn for en likebehandling av dispensasjon for tax-free salg på de korte fergerutene, i praksis ruter fra Vestfold til Sverige. Flertallet gir tilslutning til de forhandlinger som foregår mellom norske og svenske myndigheter om saken, og dette kan ikke tolkes som annet enn at flertallet ønsker at eventuelle nye fergeruter mellom Vestfold og Sverige også må få dispensasjon, på samme måte som Color- line har i dag på sin rute mellom Sandefjord og Strømstad.
Dette uttaler stortingsrepresentant Per Erik Monsen fra Vestfold, som sitter i Stortingets finanskomite i en kommentar til finanskomiteens innstilling.
Det har vært spekulert i om en likebehandling ville bety at Color  line ville miste sin dispensasjon og at alt tax-free salg på de korte fergerutene ville opphøre. Det er derfor gledelig at komiteflertallet nå sier klart fra om at likebehandling betyr at flere fergeruter kan opprettes, og vestfolds befolkning vil kunne få et enda bedre rutetilbud, og reiselivet i fylket bedre betingelser. Dette er en viktig sak for Vestfold, som ser ut til å ha fått en lykkelig løsning.
For kommentarer ring Per Erik Monsen, mobiltlf. 93063668
