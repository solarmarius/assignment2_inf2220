
Torsdag 16. juni 1994
Familiepolitisk talskvinne Solveig Sollie (KrF):
SKAL OVEGRIPERE HA BEDRE
BESKYTTELSE ENN OMSORGSPERSONEN?
-Slik systemet fungerer idag, kan vi få situasjoner der en overgriper har bedre beskyttelse enn den som har den som har den daglige omsorgen for barnet som utsettes for overgrep. Her er det et hull i lovgivningen, og et hull i den meldingen om som vi drøfter nå. Det sa Kristelig Folkepartis familiepolitiske talskvinne Solveig Sollie da Stortinget torsdag kveld behandlet stortingsmeldingen om seksuelle over-grep mot barn.
-Hjelpeapparatet er i dag innrettet i forhold til barn som bor sammen med begge foreldrene. Barn med samværsrett faller utenfor barnevernets myndighetsområdet, sa Solveig Sollie, og viste til at fraskilte eller separerte mødre som kommer fram med sine incestmistanker kan bli møtt med mistro og mistanke om at dette bare er hevnmotiv i skilsmissesaken eller i oppbruddet av samlivet.
Solveig Sollie sa at det er et problem at de deler av hjelpeapparatet som kun har opplysnings- og meldeplikt til barnevernet, kan påberope seg taushetsplikt om bekymringsfulle forhold om omgriper med samværsrett til den av foreldrene som har omsorgsretten, eller dennes advokat. Dette gjør det umulig å få fremmet en sak for retten og stanset overgrepene, påpekte hun.
-I dag en en overgriper fritt oppsøke den utsatte i vedkommendes nærmiljø, barnehage og så videre, og det er uholdbart at man ikke kan foreta seg noe før en retts-kraftig dom. Idag er det jo slik at dersom omsorgspersonen nekter den andre samvær på grunn av mistanke om incest, kan man både idømmes dagsbøter og fradømmes omsorgen, sa Solveig Sollie. Hun viste til at "offer-utvalget" har foreslått at påtalemakten skal ha mulighet til å forby en person å oppholde seg på bestemte steder, forfølge, besøke eller på annet vis kontakte en annen person. En slik adgang vil gjøre det mulig å beskytte barnet mot overgrep i en undersøkelsesfase og fram til eventuell dom er avsagt.
-Jeg tror det er viktig at barneloven endres slik at sosialkontorene er pliktene til å yte tilstrekkelig hjelp i slike saker. Det må være mulig å kunne gjøre vedtak om nekting av samvær eller hjelpe til med tilsynsperson under eventuelt samvær, sa Solveig Sollie i stortingsdebatten om seksuelt misbruk av barn torsdag.
