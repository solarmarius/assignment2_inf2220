
4. mai 2000
Fra stortingsrepresentant Randi Karlstrøm
Bred oppslutning om landbruksmeldingen!
-Det er gledelig at Ap gir sin tilslutning til sentrums landbrukspolitikk, sier stortingsrepresentant Randi Karlstrøm i en kommentar til meldingen som ble avgitt i dag.
-Dette betyr fortsatt levende bygder og det er speielt viktig at skattegrepet ligger fast, fremholder Karlstrøm.
-Skattegrepet vil sikre inntektskompensasjon for bonden, hvis jordbruksavtalens målpriser reduseres og er derfor avgjørende for å sikre det fremtidige landbruket. Inntektsfradraget vil være på inntil 36.000 kroner per bruk, noe som tilsvarer 10.000 kr i redusert skatt, sier Karlstrøm.
-Ap har i opposisjon vært sterkt kritiske skatteordninger for enkeltnæringer. Det er derfor interessant og gledelig at Ap nå stiller seg bak meldingen også på dette punktet, sier en tilfreds Karlstrøm.
-Det brede flertallet bak meldingen bidrar til å sikre forutsigbare rammebetingelser for næringen, noe som er spesielt viktig for å sikre rekruttering og verdiskapning i bygde-Norge, avslutter Karlstrøm.
