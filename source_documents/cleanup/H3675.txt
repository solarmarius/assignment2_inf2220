
29.05.01
Karin Andersen, parlamentarisk nestleder:
Sosialistisk Venstrepartis Pressetjeneste
 SV krever et skikkelig oppgjør med fylkeskommunene!
SV krever at staten forhandler med hver enkelt fylkeskommune om det økonomiske oppgjøret etter sykehusreformen.
 Det er behov for et raust og ryddig oppgjør når staten overtar sykehusenes drift og eiendommer knyttet til driften. SV krever derfor at oppgjøret må fastsettes i reelle forhandlinger, sier Karin Andersen parlamentarisk nestleder i SV.
Det foreslåtte oppgjøret ikke er ikke godt nok, mange utgifter for fylkeskommunene blir ikke dekket og det blir gitt for dårlig betalt for fast eiendom. Det er store ulikheter mellom fylkeskommunene som ikke lar seg fange opp av det foreslåtte oppgjøret som er presentert i Kommuneproposisjonen.
 Det må være et krav at fylkeskommunene er i økonomisk balanse etter at sykehusene er overført til staten slik at de etter oppgjøret kan klare å løse de øvrige oppgaver de er pålagt.
Ingen er tjent med en rekke unødvendige og destruktive rettssaker. Oppgjøret både for eiendomsmassen og driften må fastsettes etter reelle forhandlinger mellom staten og den enkelte fylkeskommune og det må etableres en voldgiftsordning i det tilfelle en ikke kommer til enighet, sier Karin Andersen
