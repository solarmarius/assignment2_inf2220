
Stortinget, 11. desember 2000
FREMSKRITTSPARTIETS
STORTINGSGRUPPE
fra stortingsrepresentant Per Sandberg, FrP
FrP VIL IKKE REDUSERE DEN ØKONOMISKE FRIHETEN FOR BARNEFAMILIENE
- Fremskrittspartiet ser på familiene som en av de viktigste samfunnselementene i samfunnet og har derfor i årets budsjett gått inn for flere tiltak som vil bedre familiens økonomiske grunnlag og muligheter, uttaler Per Sandberg.
Fremskrittspartiet har istedenfor å gå inn for å støtte Regjeringens forslag om å redusere barnetrygden, gått inn for å øke den med 225 millioner. - Dette gir atskillig større økonomisk frihet for barnefamilier. Videre har Fremskrittspartiet foreslått å utvide kontantstøtten til også å gjelde 3-åringer, da dette vil gi større valgfrihet, mer tid til omsorg for barna og en mer rettferdig fordeling, sier Sandberg
- Det er leit at Sentrumskameratene ikke klarer å følge opp med en utvidelse av kontantstøtten, avslutter en skuffet Sandberg.
