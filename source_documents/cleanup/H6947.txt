
23.12.02
NasjonalAlliansen
Nyhetsbrev Desember
[Uttalelse #1:]
Y. Brenna
NasjonalAlliansen
HVOR FRIE VIL VI EGENTLIG VÆRE?
Etter min mening går historien i bølger, der nasjonene av forskjellige grunner tidvis tvinges gå gjennom mellomstadier med forskjellige grader av ufrihet, før de i beste fall etter mye om og men, men som regel etter opprivende og uttømmende konflikter eventuelt klarer å riste dette åket av seg. Den menneskelige sivilisasjons historie har en rekke fellestrekk, som i sin essens tar disse formene: "Sterkere", rikere, av forskjellige årsaker mektigere enkeltindivider, grupper, organisasjoner, selskaper og stater ønsker å kontrollere, regulere og underlegge seg viktige økonomiske sektorer og skape geopolitiske sfærer, for å forme "svakere" enkeltmennesker, grupper, organisasjoner, selskaper og land etter sitt eget forgodtbefinnende. Manipuleringen foregår overalt rundt oss: Enten den gradvise overtakelsen av makt kalles partnerskap, allianse, pakt eller samarbeid, rokker ikke dette ved manipuleringens former.
Alt er relativt, og den ene behøver ikke være mye "svakere" eller "fattigere" enn den andre. Men globaliseringen og nyliberalismens ånd ønsker seg ikke noe lite, men sterkt Norge verken i den ene eller andre meningen. De "små" statene, dens politiske og militære potensial og selskapene, må "spises" før de blir for egenmektige. Kampen om kapital og eiendom er nådeløs - i EU, NATO, mellom de multinasjonale selskapene osv. Grådigheten er umettelig. Den som vil skaffe seg herredømmet over befolkningen, må sonde seg inn mot en slik type ideologi som gjør det enkelt for borgeren å begrunne manipuleringen overfor seg selv, slik at han/hun selv kan forstå den og identifisere seg med den. Manipulatorenes ideer han mange felles trekk med religion. Etter døden vil det gå deg vel, sier mange religioner. Globalisatorenes begrunnelse er at med oss vil det gå deg vel. Liknende løfter kan vi finne hos sekter. Konservering av makt og maktforhold er det endelige målet. I praksis betyr det at de mindre mektige forblir mindre mektige, de fattige fattige, de underlegne underlegne, tjenerne tjenere osv. Det er ingen vei tilbake.
Nå til dags lykkes det i stor grad å utnytte demokratiets idealer for å manipulere og herske over folkene og statene. Hvordan "demokratiet" i praksis egentlig arter seg, se det er i bunn og grunn den norske og globalevirkeligheten slik "demokratiske" massemedier ser den. De spiller en overordnet, definitiv rolle for å føre lede "flokken" slik de anser det tjenlig for øyeblikket. Alt er demokratisk, som bidrar til å sikre seg politisk og økonomisk makt over andre. Hvordan bl.a. USA, EU som organisasjon og visse mektige stater i denne organisasjonen, NATO m.fl. ser verden og hva de har gjort, gjør og vil gjøre for å befeste sin makt og skaffe seg enda mer kontroll, berike seg enda mer og forme oss enda mer etter sin modell, sitt bilde, det må enhver borger av Kongeriket Norge ha oppfattet, uansett politisk og religiøst ståsted, interesser, evner, karakter osv. Enten man har sitt alternative bilde av verden og begivenhetene eller ei, tror på globaliseringsframstøtene eller ikke, har man som regel sitt sunne vett i behold. Gjennom hele skolegangen skal man ha fått prentet inn i seg: Hvorfor sier media dette, hvorfor skriver de som de gjør, hvorfor viser de verden slik? Er det for at de vil vårt beste, at vi alle skal være lykkelige? Det bør vi raskt kunne avvise. Så edle, nesten ridderlige tanker og grunner har de færreste i dag, som gir ut eller sender informasjon kommersielt. Heller er det dessverre slik at de fleste ønsker å tappe de andre for penger og ideer. Originalitet er mangelvare. Staten klarer dette høyst effektivt gjennom skatter og avgifter, private selskaper gjennom gebyrer og honorarer.
Media hersker over og kontrollerer folk gjennom bevisstheten og luller oss inn i diverse mer eller mindre uriktige, skadelige og absurde visjoner, forestillinger og liksomverdener. Til dette hører praksisen med å kategorisere og sensurere enhver ny eller annerledes tanke. Det blir satt en "merkelapp" på den og den plasseres i bås. I følge dagens terminologi kalles andre meninger, tanker, forestillinger f.eks. for "ekstremistiske", "rasistiske", "fremmedfiendtlige", "udemokratiske"osv. Manipuleringen med ord og bilder har forlengst antatt uhyrlige dimensjoner. En løgn som gjentas ofte nok blir som kjent en sannhet. I dagens samfunn er totalitære ideologiers grunnsetning grunnlaget for statsapparatets "demokratiske" ideologi og utøvende makt. Demagogi, "store ord" og festtaler, fordummelse av folk o.l. er innpakket i demokratisk tradisjon, dog hovedingrediensene i globalisatorenes og totalitære organisasjoners (USAs regjering, EU og dets mektigste medlemsland, NATO, Verdensbanken, Pengefondet m.fl.) anstrengelser for å legge under seg stater over hele verden, særlig slike som i kraft av sin vekst og sitt potensiale kunne bety rivalisering om hegemoniet. Heller ikke et FN under sterkt press, for ikke å si diktat fra USA kan kalles uhildet.
Enkeltindividet er under stadig større oppsikt, selv om han eller hun kanskje ikke er seg dette bevisst. Denne kontrollen presenteres og forklares overfor ham/henne som en uunnværlig bestanddel av hans/hennes "frihet" i et "demokratisk" samfunn. EU liksom Norge er infiltrert av de utroligste forbud, påbud, retningslinjer, forordninger, regler. Stadig flere institusjoner følger med på hva du gjør. Det verste er når det kommer for en dag at du har en annen oppfatning av en sak og legger denne fram offentlig, f.eks. forgjeves forsøker å få den trykket i landets aviser og blad. Avlytting av telefoner, kontroll av e-post og internettsensur er vedtatt i Brussel. Det Brussel vedtar er det ideelle, rår det en slags skjult enighet om. Og Norges myndigheter sniktilpasser våre lover og regler, fordi EU alltid har rett (når det kommer til stykket). Ingen diskusjon. I motsatt fall ville vel våre folkevalgte før eller siden "åke inn" som Milosevic, bli utsatt for de frekkeste sanksjoner som Østerrike etter at folket der i demokratiske valg gav uttrykk for at det ønsket Haiders FPØ i regjeringen, for ikke å snakke om enda verre utslag av forsvarene for selvråderett og suverenitet.
[Uttalelse #2:]
Y. Brenna
NasjonalAlliansen
INNVANDRINGEN - DET ABSURDE VIRUS
Gang på gang blir vi minnet om hvor skammelig lenge det går mellom hver gang noen gjør en forsøk på å ta et virkelig oppgjør med den ubøyelige svøpe innvandringen har å si for Norge. Det har gått årtier siden det hele begynte, og selv i de partiene der store deler av medlemsmassen forsøkte å ta opp temaet til debatt, har fremragende folk som skaffet partiene mange stemmer blitt tvunget til taushet. Lokk har blitt lagt på debatten om og om igjen, for at temaet så kan tas opp når det måtte passe visse utvalgte.
Med ujevne mellomrom spør politikere, ansatte i forsvaret, planleggere,synsere, rådgivere og andre forsvarsinteresserte seg selv og andre hvor levende forsvarstanken egentlig er i vårt folk i dag, over seksti år etter den 9. april. Men hvem er det som tar opp og behandler det indre forsvar av Norge? Jeg mener selvfølgelig et nei til innvandring i alle dens former og avarter, kamuflert eller ei, og et gjallende nei til støtte til de nordmenn som lefler med innvandring og under et falsk, hyklersk dekke av solidaritet, rikdom og en eller annen påtatt plikt om og om igjen får sin vilje og sakte, men sikkert fyller opp nordmenns land med hele verden. Enhver fornuftig, nøktern nordmann må snarest gi sin støtte til de nordmenn som siden innvandringen startet har innsett at motstanden mot denne er den beste garanti for fred, frihet, velferd, rettferdighet og verdig behandling av våre opphavlige innbyggere, som seg hør og bør.
Det utakknemlige sisyfosarbeidet mot innvandring er en garanti for alle de idealer og den filosofi som har satt sitt preg på og formet det tradisjonelle Norge, slik våre foreldre kjente det. De fleste kan vel skrive under på at det har gått verre med Norge i en rekke vesentlige henseender siden innvandringen fra sekstitallet vokste som aldri før.
Ingen nordmann har noensinne blitt spurt om han eller hun synes det er i orden at nordmenns fedreland flommer over av lykkejegere som har det på hjernen at alle våre hjerter blir knust en gang for alle, bare de dukker opp i nabolaget. For de har h ø r t så mye godt om Norge. Det offisielle Norge stønner etter mer og er ute av seg av ekstase, ja, men hva med dem som ser hvilken vei det egetlig bærer? Er det i det hele tatt mulig å forestille seg at noen av våre politikere tar fornuften fangen og skjenker oss noen tanker, oss som skal bo og leve her helst også etter at Ap-regjeringer på lik linje med konservative regjeringer har tatt seg sine enorme friheter og satt sin hjertesak - innvandringen - ut i livet? Disse amatørene har så til de grader eksperimentert med Norges skjebne ved at de har den frekkhet å i det hele tatt tukle med de hevdvunne tradisjonene våre og det for mange naturligste av alt,- nemlig at Norge til for ikke så altfor lenge siden har kunnet høste fruktene av å være noe spesielt - en av de siste helhetlige og sammensveisede nasjonene i Europa uten etniske konflikter. Norge hadde et godt omdømme takket være ubetydelig kriminalitet, fordi innbyggerne skilte seg positivt ut ved sin kjærlighet til landet og ved å stelle godt med dets kultur og natur. Helt fra tidenes morgen har det vært slik og jeg har vel de fleste med meg når jeg mener at dette burde gjelde også i framtiden. De siste tiårene har imidlertid politikere, unasjonale nordmenn og innvandrere importert en amerikanisert, overfladisk livsstil og en mildt sagt liberal holdning til norsk kultur. De har framelsket en blandingskultur som ikke tar ordentlig vare på en eneste av de ingrediensene den synes å inneholde. Resultatet er en røre ingen vil finne forankring eller identitet i. Norge er allerede forandret til det ugjenkjennelige: Kriminalitet, rotløshet, konflikter, osv. med den mistenksomheten og de onde holdningene som kommer ut av disse konsekvensene.
Så store inngrep som det her er snakk om, burde ha krevet l a n g t over halvparten av folkets tillatelse. Jeg er svært bedrøvet, for store deler av folkets synspunkter blir systematisk satt til side. Det utarbeides ingen rapport som uhildet tar for seg problemene, de ødeleggende konsekvensene og truslene innvandringen fører med seg for vår norske kultur, vårt samfunn, vår økonomi,....
Det må være slik at innvandrerne er til i vårt norske samfunn for å tekkes oss, ikke vi dem, når de allikevel kommer. Vil de at nordmenn skal stå på pinne og tilfredsstile dem, har de kommet feil. Hvilken integrering vil vi få når det for enhver pris skal undervises i hundreogfemti språk? Hvorfor skal utlendinger få komme hit i hopetall, slik de gjør? Med Schengen-avtalen har det bare blitt verre. Norge har fortsatt å være den øy i et hav av nedgangstid og lavkonjunktur som utlendinger flokker seg rundt for å bosette seg i og arbeide mer eller mindre etter norsk lovverk, slik stortingspartiene så ufornuftig har vedtatt at de skal få lov til. Med Schengen-avtalen vil østeuropeere etter den angivelige EU-utvidelsen som er forutsatt å finne sted i 2004, kunne bosette seg og arbeide fritt i Norge. Da faller de siste hindringene for 100 millioner polakker, tsjekkere, ungarere, slovaker, estere, litauere, latviere, slovenere og sannsynligvis noen til i Norge. Da blir det fritt fram for alvor.
På den annen side vet vi og stadig flere for hver dag som går bedre og bedre hvor viktig det er å stanse innvandringen og hjelpe innvandrerne gradvis hjem. Vi må ta tyren ved hornene og ikke lenger bare være passive tilskuere. Enhver som ikke er likegyldig til dette landets framtid, må nå stille opp på en nasjonal dugnad. Alle skal vite at vi med evigheten som tidsperspektiv vil måtte fortsette å kjempe for basale rettigheter for vårt eget folk og land. Rettigheter vi trodd vi allerede hade oppnådd for århundrer siden og har pleid å ta som en selvfølge. For det meste gratis og uten takk.
Norge er på tro og ære Nasjonalalliansens program. Vi skylder å gjøre tidligere generasjoner den tjenesten å bygge videre på deres idealer, tradisjoner, kultur. Vi må utnytte det beste i fortiden for å gjøre det beste ut av framtiden. "Hvis du prøver å vinne alle, vinner du ingen", heter det.
Arbeiderpartiet skulle liksom favne alle, og vi vet alle at det ikke gikk særlig bra. Noe liknende forsøker FrP seg på nå ved å ta over endel av Ap's roller. Men kan et parti preget av så mange utrenskninger, skandaler, besudlet av affærer, intern maktkamp, skuespill for velgerne og noen få maktmenneskers jernhånd være et parti man føler seg velkommen i, tilhørighet til og støtte i? Svært lite tyder på det.
Hvis vi skulle ta opp alle mulige kulturer i vårt samfunn, ville vi miste oss selv. Uansvarlighet, stormannsgalskap og gambling med framtiden skattes i dag som dyder. Det gjelder både i næringslivet med oppkjøp, fusjoner og høyt spill om arbeidsplasser, kjernebedrifter - ofte Norges arvesølv -, og i politikken. Den som byr mest, får gjerne tilslag. Innvandring er uansvarlighet, stormannsgalskap og gambling. Politikere bruker opp framtiden. De har blitt så store at de ikke trenger å spørre folket til råds, selv i en kjempesak som forandrer Norge ugjenkallelig - for alltid.
NasjonalAlliansen har de mest nasjonale i vårt folk som sine viktigste støtter. Så håper vi da, selvfølgelig, at denne interessen for vår historie, vårt folks erfaringer og lærepenger, enten det gjelder innvandring, EU, utenlandsk innflytelse i Norge gjennom oppkjøp og slakting av norske bedrifter, internasjonale organisasjoner Norge er medlem av (NATO, FN, OPEC,...) smitter over på andre som gjerne vil være med og forbedre og helst foredle vårt samfunn og vår politiske kultur. Vi skal gjøre vårt, hvis vi med velgernes stemmer kan få myndighet til å gjøre mer fra vårt etterlengtede Storting, som ikke i seg selv er noe mål, men kun et middel til å sette i verk tiltak. Det er så mange grupper av nordmenn og enkeltindivider som fortjener oppmerksomhet, som har blitt vanstelt, gjemt unna, glemt og overdøvd i alle år. Hvis de kunne få bare en brøkdel av all den oppmerksomheten innvandrerne får.... Er det for mye forlangt?
Hvorfor er innvandrerne så overvurderte, hvorfor blir de særbehandlet? Er det de som har hatt familie i Norge i generasjoner og tatt det som en selvfølge at staten alltid har prioritert etniske nordmenn som skal få svi? En nordmann er akkurat så verdifull som hvor mye han hjelper en annen nordmann. Vi må først ta fatt her hjemme,- det er for mye som har blitt oversett av tidligere regjeringers arrogante løp, så mye vanskjøttet, forsømt og forkomment som ingen vil ta ansvar for og gjøre noe med som monner. Mange har blitt kasteballer i byråkratiet.
Innvandringen og EU er idag de største truslene mot freden, foreløpig den indre freden, vårt sosiale system, våre arbeidsplasser, vår økonomi, vår stabilitet, sikkerhet og forutsigbarhet, den enkeltes identitet og verdien av å eie noe som er bare vårt. Innvandringens omfang og de ressursene som har gått med til å betjene innvandrerne, har vært utilbørlige og uforholdsmessige. Skal Norge mette noen av de sultne barna i Afrika, er i hvert fall ikke løsningen å ta dem hit. Der de er kunne vi mettet langt flere. Skal vi gi folk arbeid, hvorfor ikke forsøke å investere i de landene innvandrerne kommer fra? Gode forbindelser med de landene det gjelder vil lønne seg. Norske firmaer har den kunnskap og risikovillige kapital som kan kaste av seg.
Hvor mange sykehjem kunne vi ikke bygget for det asylmottakene koster oss, hvor mange fattige barn i Norge kunne ikke vært hjulpet for det de kriminelle og sosialhjelps- og bidragsmottakerne blant innvandrerne koster oss? Hvor mange penger kunne vi ikke tatt fra Utlendingedirektoratets budsjett til å sette våre skoler og sykehus i anstendig stand? De aller fleste folkevalgte lar landets urinnvånere, inkl. samene, gå for lut og kaldt vann, men overfor innvandrerne og alle mulige grupper utenfor våre grenser (bl.a. "frigjøringsbevegelser" og terrorbevegelser som PLO) er intet godt nok. De som ivrer slik for de fremmede skulle bare forlatt Norge,- det er jo ikke slike vi trenger her! Ingen i hele verden vil tørke våre tårer for oss nordmenn den dagen det kommer virkelig dårlige tider til Norge. I all sin naivitet tror våre politikere dette er noe Norge nærmest er vaksinert mot. Pussig, når en tenker på hvor ofte en ellers kan høre fra politikerne hvor prisgitt Norge er utlandet. Alt som skal til er litt mer spekulasjon mot den norske kronen.
Et nasjonalt sinnelag er frigjørende og en fornuftig forutsetning for utviklingen i Europa. NasjonalAlliansen skal være og er et ide-laboratorium der alternative tanker klekkes ut.
Norges sak må leie oss fram og enda videre.
