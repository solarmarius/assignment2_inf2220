
Dato: 06.02.2002
Fra stortingsrepresentant Ursula Evje( FrP)
Skremmende fra SV om utenlandsstudentene
- Det er skremmende å se at lederen av KUF- komiteen på Stortinget Rolf Reikvam fra SV viser stalinistiske holdninger, sier stortingsrepresentant Ursula Evje fra FrP, og viset til at SV nå vil diktere hvor norske studenter skal studere i utlandet.
SV mener det har blitt en opphopning av norske studenter ved bestemte utenlandske læresteder. Eksempler på at 200 norske studenter går på samme lærested er ikke bra i Reikvams øyner. Han mener derfor at politikerne nå skal blande seg inn i folks valg av utdanningssted, ved å diktere hvor unge mennesker skal studere. - Det får være grenser for hva enkelte kan tillate seg å gjøre, sier en oppgitt Ursula Evje.
- De tanker som fremkommer i Reikvams resonnement kan sammenlignes med måten Stalin organiserte det sovjetiske samfunnet på. Der ble alt planlagt fra staten sin side, og vanlige folk hadde ikke mye de skulle ha sagt. Når Reikvam nå vil blande seg inn i hvor unge mennesker studerer, er det et gufs fra fortiden, avslutter Evje.
