
1.3.2006
Venstres stortingsgruppe og nestleder i Stortingets transport- og kommunikasjonskomite Borghild Tenden (V)
- Skuffende om biodrivstoffsatsing
Venstre er skuffet over at Samferdselsministeren ikke klarte å klargjøre for Stortinget idag hvordan Regjeringen ville innrette en satsing på biodrivstoff. Regjeringen har gjennom Soria-Moria erklæringen vedtatt en innføring av 5,75% biodrivstoff i Norge innen 2010 i tråd med EUs biodrivstoffdirektiv.
Bondevik II regjeringen igangsatte et arbeid for å utforme et lovforslag for å stille krav til drivstoffleverandører om omsetning av biodrivstoff i transportsektoren. Etter planen skulle dette vært ferdig 1. februar, sier Tenden
- Da er det er urovekkende og skuffende når samferdselsminister Navarsete i Stortinget i dag ikke viser vilje til å intensivere biodrivstoffsatsingen. Faktum er at EUs biodrivstoffdirektiv aldri er blitt innført i Norge Det er da også svært foruroligende at Navarsete anser målsetningen om 5,75% bioandel av totalforbruket som frivillig, og ikke som bindende, sier Venstres Tenden.
- Når man går så høyt på banen i valgkampen om biodrivstoffsatsing som SP gjorde, hadde jeg faktisk forventet at Navarsete hadde en klar opptrappingsplan for biodrivstoffsatsing og at man i det minste hadde hastverk med å intensivere lovarbeidet, sier Tenden.
- Dette styrker dessverre bilde av en regjering som for passiv og for lite ambisiøs i miljøpolitikken, avslutterTenden.
