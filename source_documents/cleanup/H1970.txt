
Torsdag 19. mars 1992
Svein Alsaker om atomtrusselen:
VIKTIG MED BEREDSSKAPSSENTER I ØST-FINNMARK
Atomtrusselen fra det tidligere Sovjetunionen er størst i de nordligste delene av landet. Derfor bør det opprettes et kompetansesenter for atomulykkeberedskap i Øst-Finnmark. Dette var konklusjonen stortingsrepresentant Svein Alsaker (KrF, Horda-land) trakk da Stortinget torsdag behandlet hans interpellasjon til miljøvern-ministeren om bedre varslingsplaner og beredskapsplaner mot eventuelle atom-ulykker. Talere fra samtlige partier på Stortinget sa seg glade for at interpellasjonen ga en anledning til å drøfte dette spørsmålet.
Svein Alsaker minnet om at det var Tsjernobyl-ulykken som satte dette spørsmålet på dagsorden for alvor, og som avslørte hvor mangelfull beredskapen var. Samtidig er det en kjensgjerning at betydelige mengder radioaktivt materiale er blitt dumpet i Barentshavet og Karahavet. Også brukt, radioaktivt brensel lagres på nokså tilfeldige måter, og man har en rekke gamle kjernekraftverk i dette området. Alt dette gjør en styrket atom-beredskap påkrevet, slo Svein Alsaker fast. Han mente at dette var et fellesnordisk problem som må få en fellesnordisk løsning, og sa seg glad for at svenske og finske eksperter deltar i dette arbeidet.
Svein Alsakers innlegg ble en bred gjennomgang av såvel historiske fakta, som beskrivelse av dagens situasjon, og munnet ut i flere konkrete forslag. Et av dem var at Norge bør søke om å få plassert en målestasjon for radioaktivt nedfall inne på russisk område, et annet at felles beredskapsøvelser mellom Finnmark, Lappland og Murmansk.
Svein Alsaker konkluderte med å legge fram et forslag der Stortinget anmoder regjeringen om å styrke beredskapen mot atomulykker, blant annet ved opprettelse av et kompetansesenter for atomulykkebredskap i Øst-Finnmark. Forslaget ble oversendt regjeringen uten realitetsbehandling.
