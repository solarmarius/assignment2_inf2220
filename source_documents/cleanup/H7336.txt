
16.07.2003, Oslo
Per Steinar Osmundnes, KrFU
Dialog for fred
- Jeg er skuffet over at det er varslet så store demonstrasjoner i forbindelse med den israelske statsministerens besøk i Norge. Man kan aldri skape fred med slike barnslige holdninger, understreker KrFU-leder, Per Steinar Osmundnes.
Norge har en særlig forpliktelse i kraft av å være en fredsnasjon. Vi må, på best mulig måte, legge forholdene til rette for samtaler med begge parter. For å oppnå fred mellom israelere og palestinere, er nettopp dialog det sterkeste virkemiddelet vi har. Vi har et ansvar for å gjøre alt vi kan for at voldsspiralen brytes. Fokuset vårt må være hva vi kan gjøre for å skape fred.
Kristelig Folkepartis Ungdom håper at samtalene mellom statsminister Bondevik og statsminister Sharon kan gi ny inspirasjon til det fredsbyggende arbeidet.
