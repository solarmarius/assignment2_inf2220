
17. august 2005
Abort-motstandernes stortingskandidater
E-post: ivar-kr@online.no 
Hjemmeside: www.abort.no 
Ludvig Nessa. Ivar Kristianslund
DAGFINN HØYBRÅTEN HAR BLOD PÅ HENDENE!
Dette sier Ludvig Nessa, som er toppkandidat på Abort-motstandernes lister ved stortingsvalget. Da påstanden (selvsagt i overført betydning) er et dokumenterbart faktum, blir det umulig for Høybråten å vri seg unna dette! Nessa blir derfor en farlig utfordrer for KrF's formann i valgkampen. Spesielt i Rogaland, hvor de to topper hver sin liste, blir det spennende. At Nessa, i motsetning til Høybråten, er født og oppvokst i Rogaland og snakker dialekten, gir ham selvsagt en fordel. Men langt viktigere er det at Ludvig Nessa og nestemann på lista, den legendariske abort-motstanderen Børre Knudsen, nyter stor tillit og respekt hos fotfolket i kirker og bedehus. Bibeltro kristne har i lengre tid opplevd en lederkrise, idet ledere over natten har skiftet mening i liberal retning. Innen KrF har ledere tatt ukristelige politiske beslutninger gang på gang. Slike frustrasjoner behøver kristenfolket ikke å frykte når de stemmer på Nessa. Han er forutsigbar, fordi han står klippefast på Bibelen.
Nessa poengterer at Høybråten utvilsomt er en dyktig politiker, og at han fremtrer som en meget sympatisk person. Dette er altså ikke noe personangrep. Men likevel - som statsråd og helseminister har Høybråten hatt ansvar for alle fosterdrap som er begått på norske sykehus! Det er et faktum. KrF har prioritert regjeringsdeltakelse. I praksis har partiet derfor måttet gi opp kampen mot abortloven.
Abort-motstanderne påpeker at det er utillatelig for kristne mennesker å medvirke til abort. At KrF mener at partiet høster politiske fordeler ved å ta ansvar for fosterdrapene kan ikke rettferdiggjøre partiets regjeringsdeltakelse. All demokratisk politisk virksomhet blir totalt meningsløs dersom man ikke respekterer uskyldige menneskers rett til liv. Derfor er det nødvendig å sette abortloven på den politiske dagsordenen ved å stille egen liste i konkurranse med alle de andre partiene.
Ludvig Nessa er i disse dager på reise i Rogaland og Agder-fylkene med sin store lastebil med bilde av maltrakterte fostre.
For Abort-motstandernes stortingskandidater
Ivar Kristianslund
- - - - -
ABORT-MOTSTANDERNES PROGRAM VED STORTINGSVALGET I 2005
PROGRAM:
1. Abortloven oppheves.
2. Likhet for loven for alle - fra unnfangelsen til en naturlig død.
VELG LIVET!
[BROSJYRE]
STEM PÅ ABORT-MOTSTANDERNES LISTE VED STORTINGSVALGET HØSTEN 2005!
PROGRAM:
3. Abortloven oppheves.
4. Likhet for loven for alle
- fra unnfangelsen til en naturlig død.
ABORTLOVEN REPRESENTERER ET GRUSOMT FOLKEMORD SOM MÅ STANSES!
Abortloven ble i sin tid vedtatt mot flertallet i befolkningen fordi det ble drevet en intens fordummende løgnpropaganda om at fosteret bare var en slimklump og en del av morens kropp. Sannheten er at fosteret er et selvstendig individ. Ved 11. uke er alle kroppens systemer i funksjon. Hva ville du si om myndighetene drepte hele befolkningen i Mandal? Og neste år hele befolkningen i Grimstad? Og året deretter hele befolkningen i Egersund. Og at de fortsatte på liknende måte hvert år? Ville du stemme på slike politikerne? Ville du ikke bli redd? Abortloven tillater drap på så mange som beskrevet ovenfor! Er det ikke på tide at loven oppheves? Skal leger lønnes med våre skattepenger for å drepe ufødte barn? Ville du føle deg trygg hvis du som eldre ble operert av en abortlege? En gift mann med gravid kone er totalt umyndiggjort i likestillingssamfunnet. Skatten han betaler kan misbrukes til å lønne mordere som dreper hans barn mot hans vilje. Ingen av partiene på Stortinget går imot dagens abortlov. Riktignok hevder KrF at partiet er imot selvbestemt abort, men partiet har nedprioritert abortsaken for å komme i regjeringsposisjon. Som statsminister har Kjell Magne Bondevik overordnet ansvar for alle barnedrap som utføres på norske sykehus. Bondevik kaller Norge et velferdssamfunn! Vet han ikke hva han driver med på sykehusene?
ABORT-MOTSTANDERNES LISTE ER DEN ENESTE REELLE TRUSSELEN MOT ABORTLOVEN.
KrF er innstilt på at abortloven er kommet for å bli. Vanlige politiske partier vil aldri få opphevet loven, fordi saken ikke vil bli prioritert. For å få opphevet abortloven må vi stemme Abort-motstanderne inn på Stortinget! Hver stemme på Abort-motstanderne er en protest mot barnedrapene. Hvis du stemmer på Abort-motstandernes liste denne ene gangen så vil du se at en viktig livredningsprosess blir satt i gang! Når sannheten kommer fram med tilstrekkelig styrke og klarhet, vil loven falle av seg selv. Slik gikk det med slaveriet - og med raseskillet i USA. Abortloven er tvers igjennom motbydelig! Det finnes ingen gyldige argumenter for å beholde loven!
ABORT-MOTSTANDERNE SKAFFER OSS NYE, STØDIGE STORTINGSMENN.
Mange velgere er gått lei av politikere som man ikke kan stole på. Ludvig Nessa og Børre Knudsen er topp-kandidater på Abort-motstandernes lister i alle fylker. De er kloke og dyktige menn som har vist i praksis at de ikke er værhaner som skifter mening når det blåser. Begge har stått stødig som klippen i kampen, uansett hvor mye de har måttet lide. De har ofret det meste i en utrettelig kamp mot den barnefiendtlige og bloddryppende abortloven. Begge har mistet sine prestestillinger i Den norske kirke fordi de helt rettmessig og lovlig har arbeidet for å redde liv. Og begge to har sittet i fengsel av samme grunn. Den eneste måten å få opphevet abortloven på er å få slike menn inn på Stortinget hvor de frimodig kan tale barnas sak så det høres over hele landet.
ABORTLOVEN STRIDER MOT GRUNNLOVEN, MENNESKERETTIGHETENE OG SUNN ETIKK.
Å drepe et foster er en pervers handling! Fosterdrap har vært ulovlig i Norge i tusen år, og er det egentlig fremdeles. Paragrafene 2 og 6 i Grunnloven er nemlig helt uforenlige med abortloven, og i følge topp kompetente jurister står Grunnloven over enhver annen lov. Abortloven er altså ikke "norsk lov" men "norsk kriminell praksis". Den mest grunnleggende menneskerettighet er retten til liv som abortloven overkjører fullstendig. Intet menneske med normale tanker og følelser kan forsvare noe slikt!
ABORT-MOTSTANDERNES STRATEGI ER DEN ENESTE SOM FØRER FRAM.
Den går ut på å få Abortloven opphevet ved å drive sannferdig folkeopplysning blant velgerne og på Stortinget. Samvittighetene må uroes, spesielt på Stortinget hvor lovløsheten er blitt vedtatt. Nå må noen sørge for at det blir så mye sunn uro omkring abortloven at politikerne blir nødt til å oppheve den. Abort-motstanderne vil bare bruke lovlige virkemidler. Men de vil gjøre uvanlige ting for å sørge for å få fram sannheten om fosterdrapet. Løgnpropagandaen har fått råde grunnen alt for lenge! Ludvig Nessa og Børre Knudsen er de rette til å lede denne kampen.
ABORTLOVGIVNINGEN I NORGE OG ANDRE LAND TRUER HELE DEN VESTLIGE SIVILISASJONEN.
Gud kommer til å straffe barnedrapene før eller siden, hvis vi ikke omvender oss. Abortlovgivningen undergraver også landenes familieliv, økonomi, forsvarsevne, pensjonsordninger og kultur. De barn som drepes må erstattes ved innvandring, uten at vi dermed har sagt noe negativt om innvandrere. De aller fleste aktuelle politiske problemstillinger blir på en eller annen måte berørt av abortloven, selv om dagens stortingspolitikere ikke er villige til å innrømme det.
DET ER ET PARADOKS AT KRISTNE MENNESKER KAN STEMME PÅ NOEN AV STORTINGSPARTIENE!
Bare KrF er motstander av fri abort, men det er på papiret, og ikke i praksis. Partiet skriver i sitt program at "Vi jobber også for å redusere antallet aborter gjennom å gi informasjon om og gjøre tilgjengelig prevensjonsmidler." Et kristelig parti burde heller jobbe for å gi informasjon om den kristelige seksualetikken som går ut på at seksuallivet hører ekteskapet til. Prevensjonsinformasjon fremmer umoral! Herren ser på fosteret som et fullverdig menneske. Se Salme 139,16 og Forkynneren 6,3. Bibelen kaller fosteret et barn. (Grunnteksten er helt klar her.) Se 1. Mos. 25,22; 2. Mos. 21,22; Job 3,16; Jesaia 13,18 og Lukas 1,44. Jesus har selv vært et foster for å frelse oss. Se Lukas 1,35. Et foster kan både bli fylt av den hellige ånd og fryde seg. Se Lukas 1,15 og 1,44.
LIVET STARTER VED BEFRUKTNINGEN.
Alle andre synspunkter er rett og slett tøvete propaganda som ikke har noe med virkeligheten å gjøre. Dette er så elementært at vi ikke sier mer.
ALLE PROBLEMER I FORBINDELSE MED ET SVANGERSKAP KAN OG SKAL LØSES PÅ ANNEN MÅTE ENN VED Å DREPE BARNET!
Man kan aldri løse sosiale, økonomiske eller medisinske problemer ved mord.
Å DREPE ET FOSTER ER EN DØDSSYND SOM KVALIFISERER FOR EVIG FORTAPELSE. MEN JESUS HAR BETALT FOR ALL VERDENS SYND MED SITT DYREBARE BLOD.
Jes 1, 18: "Kom og la oss gå i rette med hverandre, sier Herren. Om deres synder er som purpur, skal de bli hvite som snø, om de er røde som skarlagen, skal de bli som den hvite ull." Det er frelse å få for den som omvender seg til Jesus.
ABORT-MOTSTANDERNE STILLER STORTINGS-LISTER I 7 FYLKER,
nemlig Oslo, Akershus, Østfold, Aust-Agder, Vest-Agder, Rogaland og Hordaland. Ludvig Nessa og Børre Knudsen er topp-kandidater i alle fylkene.
VIL DU STØTTE VÅRT ARBEID ELLER FÅ MER INFORMASJON?
Ta kontakt med Abort-motstandernes stortings-satsing c/o Odd Kleiven, Kapellstien 2, 1604 Fredrikstad. Telefon 69 31 45 10. Hvis du har e-post, kan du sende brev til lnessa@online.no  eller ivar-kr@online.no . Økonomisk støtte kan sendes til konto nr. 0539 3457513. Vår hjemmeside er www.abort.no . Andre aktuelle sider er www.ikrist.com ; www.abortionNO.org ; www.abortnej.se  og
www.abort73.com. Du kan også ringe 69 14 71 49 eller 909 57 002.
