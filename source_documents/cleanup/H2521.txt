
Mandag 16. oktober 1994
GODTAR IKKE AVKRIMINALISERING AV ABORT
Jeg reagerer sterkt på at representanter for den norske regjering reiser verden rundt og benytter store internasjonale konferanser til å ta til orde for en generell avkriminalisering av abort, uttaler lederen av Kristelig Folkepartis Kvinner Torill S. Nyborg.
Barne- og familieminister Grete Berget vil på kvinnekonferansen for Europa og Nord-Amerika i Wien følge opp statsminister Gro Harlem Brundtlands tale i Kairo.
Dette medfører at Norge igjen vil reise krav om avkriminalisering av abort.
Ved å avkriminalisere abort fordi mange kvinner dør på grunn av illegale aborter, legaliserer man samtidig at langt flere barn drepes hvert år ved abortinngrep.
Dette er å sette to svake grupper opp mot hverandre på en umenneskelig måte, og et slikt menneskesyn tar jeg sterkt avstand fra.
Jeg har ingen tro på at man ved å provosere øker dialogen mellom forskjellige abortsyn. Dette fører heller til at frontene forsterkes. Det er langt viktigere at vi kan komme i dialog for å påvirke til bruk av andre virkemidler. Det er derfor meget viktig at ikke resten av verden blir sittende igjen med det uheldige inntrykk at vi i Norden gjør oss til talskvinner for abort som middel i familieplanlegging, avslutter Torill S. Nyborg.
