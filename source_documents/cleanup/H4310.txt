
onsdag 20. januar 1999 12:07:42
Riktig og offensiv løsning
Venstre ser positivt på fusjonen mellom Telenor og Telia, sier partiets næringspolitiske talsmann, stortingsrepresentant Leif Helge Kongshaug.
- I en situasjon der det blir stadig tøffere konkurranse og økende konsentrasjon av eierskap i det internasjonale telemarkedet, er denne nordiske løsningen med Telenor, Telia og private eiere, en god og offensiv løsning.
Regjeringen og samferdelsminister Dørum har ivaretatt norske interesser på en meget god måte. Vi får en sterk og framtidsrettet enhet, som kan sikre gode tjenester til stadig lavere priser over hele landet. Avtalen innebærer at regjeringens telepolitikk videreføres, og at de politiske målene om lik pris i hele landet blir ivaretatt, sier Leif Helge Kongshaug.
