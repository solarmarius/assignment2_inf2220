
NSR
Midt-Troms valgkrets består av kommunene Tromsø, Karlsøy, Balsfjord, Målselv, Bardu, Lenvik, Berg, Torsken og Tranøy.
Valgprogram for perioden 2005-2009, valgkrets 8 Midt-Troms
Om Norske Samers Riksforbund (NSR)
NSR er en samisk hovedorganisasjon som driver aktivt kultur-, samfunns- og opplysningsarbeid gjennom sine lokallag, og stiller til valg til Sametinget. Tre sameforeninger er aktive i Midt-Troms, og stiller felles liste. Det er Senja sameforening, Tromsø sameforening og Ullsfjord sameforening.
NSR har hatt lederskapet i Sametinget siden etableringen. Sametingets presidenter har vært Ole Henrik Magga fra Guovdageaidnu-Kautokeino (1989-1997) og Sven-Roald Nystø fra Tysfjord (1997-2005). Aili Keskitalo fra Guovdageaidnu-Kautokeino er NSRs presidentkandidat til sametingsvalget 2005.
Politisk regnskap i Midt-Troms
I Samarbeidsavtalen mellom Sametinget og Troms fylkeskommune er det fastslått en satsing på urfolksbyen Tromsø. Samisk hus på Senja er kommet i drift som et resultat av samarbeidsavtalen. Samisk språksenter i Ullsfjord/Moskavuotna er formelt etablert i Lakselvbukt, med fast grunntilskudd fra Sametinget. Det lokale fiskemottaket i Reiervika i Ullsfjord har fått tilskudd fra Samisk utviklingsfond. Småbåthavna i Skognesbukta, som er havn for både småsjarkene og fritidsbåter, har fått tilskudd. Arbeidet med oppretting av fiskeripolitisk sone er i gang. Giftig avfall er fjernet fra Nattmålstind på Senja blant annet etter initiativ fra Sametinget. Konsekvensutredning om sammenbinding av Mauken og Blåtind skytefelt er gjennomført. Kompetanseheving i samisk kulturkunnskap er startet opp ved de videregående skolene i Troms i samarbeid med Sametinget.
Valgprogram 2005-2009
I. SAMETINGET
Sametingets tiltak berører i stor grad befolkningen i Midt-Troms. Samarbeidsavtalen mellom Sametinget og Troms fylkeskommune setter samisk satsing i system.
NSR vil arbeide for:
- oppfølging av samarbeidsavtalen mellom Sametinget og Troms fylkeskommune
- økt samarbeid mellom Sametinget og kommunene i Midt-Troms
- at Sametinget etablerer avdelinger i Midt-Troms
II. RETTIGHETER
Samerettsutvalget for tradisjonelle samiske områder sør for Finnmark er etablert og i gang med sitt arbeid. Rettigheter i tilknytning til allmenninger er viktige å få fastlagt.
NSR vil arbeide for:
- at lokalbefolkningen får forvalte naturressursene, og at verdiskapning på grunnlag av lokale ressurser tilbakeføres lokalsamfunnet
- at naturinngrep i Midt-Troms som kommer i konflikt med samiske inte-resser ikke skal finne sted før Same-rettsutvalget har avgitt sin innstilling og samiske rettsforhold er avklart
- å hindre sammenbinding av Mauken og Blåtind skytefelt i Indre Troms
- å sikre lokalbefolkningens interesser i Lyngenhalvøya/Ittunjárga naturvernområde
- å aktivt bidra i arbeidet med ny reinbeitekonvensjon mellom Norge og Sverige
III. KULTUR
NSR har siden stiftelsen hatt fokus på kultur- og språksaker, og arbeider på Sametinget for en økt satsing på kulturfeltet.
NSR vil arbeide for:
- et aktivt samisk kultur- og idrettstilbud i Midt-Troms
- etablering av Samisk hus i urfolksbyen Tromsø
- videreutvikling av Samisk språksenter i Ullsfjord og Sørfjorden
- økt aktivitet i Samisk hus på Senja, og etablering av språkkontor på Senja
- støtte til samisk museumsvirksomhet og Kaperdalen museum
- støtte til utøvende samiske kunstnere og flere offentlige oppdrag
- samisk kunst og kunstverk som en naturlig del av et planlagt kunstakademi i Tromsø
- at samiske aviser etablerer lokalkontor i Midt-Troms
IV. BARNEHAGE, SKOLE OG UTDANNING
Sametinget gir særtilskudd til samiske barnehager og tilskudd til morsmålsopplæring i barnehager. Sametinget er sentral faginstans og aktivt med i utvikling av samiskundervisningen i skoleverket. Antallet samiskelever i grunnskolen i Midt-Troms øker. Sametinget finansierer sammen med Troms fylkeskommune kompetanseheving i samisk kultur i de videregående skolene i Troms.
NSR vil arbeide for:
- god økonomisk støtte til samiskopplæring i barnehager og grunnskoler
- stipend for kompetanseheving i samisk språk, kultur og næring
- å sikre framtiden for Sameskolen i Troms (i Målselv)
- videreføring av prosjektet Samisk kultur-kunnskap i de videregående skolene
- å styrke samisk forskning og utdanning ved Universitetet i Tromsø og Høgskolen i Tromsø
V. NÆRINGER
Side om side med tradisjonelle samiske næringer, som fiske, jordbruk og reindrift, gir nye samiske næringer arbeidsplasser. Sametinget og NRK Sámi Radio har lokalkontor i Tromsø og bidrar med statlige arbeidsplasser. Samiske språk- og kultursentre i Midt-Troms utgjør verdifulle arbeidsplasser.
NSR vil arbeide for:
- samisk næringsutvikling i urfolksbyen Tromsø og i Midt-Troms
- nye samiske næringer innen språk, kultur og reiseliv
- levedyktige samiske lokalsamfunn og distriktsarbeidsplasser, særlig for ungdom og kvinner
- utvidelse av virkeområdet for Samisk utviklingsfond
- etablering av landbrukspolitisk sone for det samiske bosettingsområdet
- bærekraftig reindrift i Midt-Troms, med tilstrekkelige reinbeitearealer, tilrettelegging for hjemmeslakteri og kvalitetssikret krisefôrlager
- fritt fiske med passive redskaper for fjordfiskere
- etablering av lakseslakteri og lokal foredling av laks
- realisering av sammenbindingsveg fra Stordalsstrand til Sjøvassbotten
- å redusere rovdyrskader
- etablering av forskningsprosjekt om sykdommer som rammer småfe
- at Sametinget blir part i jordbruksforhandlingene
