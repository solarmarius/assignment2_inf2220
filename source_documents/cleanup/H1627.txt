
Dato: 25.10.2000
FREMSKRITTSPARTIET
Rekordmange medlemmer i Fremskrittspartiet
- I motsetning til alle andre partier opplever Fremskrittspartiet en stor tilgang på nye medlemmer, sier generalsekretær Geir Mo fornøyd. - Pr. 13.10 har vi registrert 16 181 medlemmer, hvorav 13 907 på samme tid i fjor. Dette er nye rekord for partiet!
Antall betalende medlemmer i FrP har så langt i mellomvalgåret 2000 fulgt trenden fra valgåret 1999, noe generalsekretær Mo karakteriserer som svært bra. - Pr. 30.09 har vi registrert 10 583 betalende medlemmer, mot 10 564 på samme tid i fjor.
Antall lokallag i FrP har økt fra 289 i 1999 til 304 lokal- og bydelslag i 2000. De aller fleste nye lag vil avholde ordinære årsmøter innen utgangen av november måned. De nye lagene er: Lunner, Lærdal, Tingvoll, Hasvik, Kvalsund, Inderøy, Åseral, Leksvik, Nesseby, Berlevåg, Engerdal, Tolga, Rendalen Øystre Slidre, Molde, Storfjord og Meråker.
