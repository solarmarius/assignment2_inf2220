
2003
NKP
Folkemakt mot pengemakt NKP og valget i Nedre Eiker
Gjør motstand Stem NKP!
Grunnlaget for arbeidet vårt i kommuner og i fylkesting vil være å føre kampen mot privatisering, EU-tilpasning og utsalg av Norge videre på disse arenaene. Hele vår politikk går uansett representasjon eller ikke ut på å sette alternativer som forsvarer vanlige folk, det vil si arbeidere, unge og eldre, opp mot interessene til imperialistiske stormakter og norsk og utenlandsk storkapital. Folkemakt mot pengemakt!
Nedre Eiker er oppført i ROBEK-registeret, i virkeligheten satt under økonomisk administrasjon underlagt fylkesmannen.
I Nedre Eiker vil vi kjempe for:
Rettighetene til de som bor i sosialboliger og andre tilrettelagte boliger, mot økt leiepris i kommunale boliger
En aktiv, sosial boligpolitikk
At kommunen kjemper for bedre rammebetingelser ved å angripe staten og de store partiene sentralt for situasjonen i kommune- Norge, preget av elendig kommuneøkonomi
At kommunen kjemper for statlige midler direkte tilført for å gjennomføre lovpålagte oppgaver innen skole, eldreomsorg, helse- og sosialsektor
At kommunen aktiviserer seg i aksjonen for bevaring av velferdsstaten!
Nedre Eiker erklærer seg mot krig og norsk støtte til USA og Storbritannias okkupasjon av andre land!
Nedre Eiker går inn for å oppfordre til boikott av israelske varer så lenge Palestina er under okkupasjon!
Kjell Klokkerud, 61 år, bor i Krokstadelva, er NKPs førstekandidat til kommunestyret i Nedre Eiker. Han arbeider til daglig som undervisningsinspektør ved Veievangen Ungdomsskole og er sekretær i kommunistpartiet i Nedre Eiker.
Stem Kommunistisk i Kommunestyrevalget i Nedre Eiker
