
Oslo 4.9. 2000
Landsstyret i Rød Valgallianse
HILSEN TIL DET CHILENSKE FOLK
Landsstyret i Rød Valgallianse, samlet 1. - 3. september 2000, uttrykker sin støtte til det chilenske folket som seiret i sin rettferdige kamp for å få opphevet eks-diktator Augusto Pinochets parlamentariske immunitet.
Takket være deres utrettelige innsats kan han nå bli stilt til ansvar for sine avskyelige handlinger i Chile.
Det er viktig å vise det internasjonale samfunnet og alle som er undertrykt og forfulgt at folk som har begått forbrytelser mot menneskerettighetene, blir stilt for retten.
