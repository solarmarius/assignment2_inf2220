
2.3.2003
Venstre
Trine Skei Grande, parlamentariske leder i Venstre
- Gi barnehageforliket til kommunene som frie midler
Trine Skei Grande, parlamentariske leder i Venstre, inviterer nå opposisjonen på Stortinget til å legge ned stridsøksa og støtte forslaget som vil gi kommune-Norge et etterlengtet økonomisk løft. - Jeg tror at vettet er ca. jevnt fordelt utover i befolkningen og at kommunepolitikerne ikke trenger Stortingets hjelp til å prioritere hvor disse pengene gjør mest nytte for seg, sier en engasjert Skei Grande.
Det var på Venstres landstyremøte i helga at Skei Grande fremmet forslaget om å omprioritere de øremerkede tilskuddene til barnehager. Øremerkede tiltak til barnehager utgjør ca. 2 milliarder kroner for 2003, og Venstres lokalpolitikere lot seg begeistre når Skei Grande viste en oversikt over hva dette ville utgjøre for hver enkelt kommekasse i Norge. (Oversikt ligger vedlagt)
Skei Grande mener at opposisjonens behov for å prioritere statelig detaljstyring og egne markeringsbehov nå må vike for lokaldemokratiet. - Mange steder bør barnehager prioriteres, mens andre har full dekning allerede, det er meningsløst at stortingsflertallet skal blande seg bort i dette, sier Skei Grande. Hun avslutter også med å spille ballen over til barnehageforlikets faddere på Stortinget og inviterer herved til et bredt forlik som vil gi bunnskrapte kommunekasser et aldri så lite løft.
