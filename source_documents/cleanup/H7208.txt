
25.06.03
DNA
Arbeiderpartiets sentralstyre 25. juni 2003: Norsk innstats i FNs fredsoperasjon i Kongo
Utenriksdepartementet har sagt nei til hastehenvendelsen fra FNs generalsekretær Kofi Annan om å bidra til en FN-styrke i Kongo. Arbeiderpartiet mener Norge har et ansvar for at fokus på de internasjonale konfliktene også flyttes til Afrika.
De blodige konfliktene i Liberia og Kongo må få det internasjonale samfunnets oppmerksomhet. I Afrika er det stort behov for internasjonal innsats, og Norge må gi et aktivt bidrag også her når det trengs.
Arbeiderpartiet mener derfor at vi bør stille opp i forhold til henvendelsen fra FNs generalsekretær. Norge bør bidra til FN-styrker i Kongo, også med personell om mulig.
