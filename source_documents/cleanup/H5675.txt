
15.03.2002
Stortingsrepresentant Knut Storberget, Ap
Vil fjerne tomtefeste-ordningen
Arbeiderpartiet levert fredag inn forslag om å fjerne ordningen med tomtefeste. Boligeiere som leier tomt får i dag en kraftig økning av tomteleien, visse steder utgjør dette fra 500 kr til 30 000 kr.
- Arbeiderpartiet har alltid vært imot en slik avgiftsordning, der grunneieren tjener på at tomteleieren og det offentlige står for verdiøkningen av tomta. Dette er urimelig og urettferdig, sier Knut Storberget, medlem av justiskomiteen, i en pressemelding 15. mars 2002.
- Nå håper vi at de andre partiene tar til fornuft og støtter våre forslag om å fjerne ordningen med tomtefeste, sier Storberget.
- For Arbeiderpartiet er denne avgiftsøkningen uakseptabel. Vi mener dessuten at tomtefesteinstituttet bør avvikles, og at det derfor må bli lettere å innløse eiendommer som i dag blir leid til bolig eller fritidsformål. Muligheten for nye avgiftsøkninger bør begrenses. Dette er en avgift som rammer et sosialt gode (bolig og fritidshus), og som svir hardt for mange, særlig eldre.
Ordningen er urettferdig og diskriminerende overfor de som leier tomt. Etter vår mening er det urimelig at grunneieren skal få verdiøkningen i form av markedsverdi når det i stor grad er tomtefesteren og det offentlige som står for dette. Eksempler på dette er utbygging og utvikling av vann, kloakk, kommunikasjons systemer.
Tomtefesteordningen er mange hundre år gammel i Norge, den eldste festekontrakten man kjenner til er snart 700 gammel og skrevet på skinn!
- Dette er en forelda ordning som berører 750 000 mennesker i Norge. Det er nok utfordringer som det er med mangel på boliger, dyre priser, om ikke dette skal tre inn i denne rekken. Dette kan ikke betegnes som sunn boligpolitikk, understreker Knut Storberget.
