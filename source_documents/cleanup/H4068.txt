
Oslo, 5.4.01
NEI TIL SKATT PÅ SJUKDOM
I går gikk startskuddet for en landsomfattende underskriftsaksjon mot egenandeler i helsevesenet, igangsatt av Landsforeningen for Hjerte- og Lungesyke. RV støtter denne aksjonen fullt ut.
Egenandeler er i realiteten en ekstra skatt, som spesielt rammer kronisk syke og andre svake grupper i samfunnet. De undergraver like rettigheter. RV har alltid gått inn for å fjerne denne urettferdige ekstrabeskatningen. Bare på 2001-budsjettet er økningen i egenandeler på hele 240 mill. kroner. RVs krav er, og har vært, å fjerne egenandelene på helsetjenester, medisiner og tekniske hjelpemidler, samt på hjemmetjenester som hjemmehjelp, rehabilitering og personlig assistanse.
Personer som har behov for ulike typer hjelp og omsorgstjenester skal ikke belastes ekstra. Egenandelene må trappes ned, og på sikt fjernes helt.
