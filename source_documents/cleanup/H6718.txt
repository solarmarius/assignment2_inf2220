
31.01.03
Valgerd Svarstad Haugland, (KrF)
Vi vil at omsorgsarbeid heime skal gje fire pensjonspoeng
- Aukar vi oppteninga frå tre til fire pensjonepoeng, markerer vi at å vere heime og ta omsorg for eigne born er ei positiv og viktig oppgåve, sa Valgerd Svarstad Haugland i talen sin under lokallagsleiarkonferansen i Drammen i dag.
I dag får dei som er heime og tek omsorg for eigne born, tre pensjonspoeng. Det svarar til ein inntekt på 216 00 kroner. For mange inneber dette at dei tener opp mindre pensjonsrettar enn om dei var i jobb.
- Om dei som er heime med borna får fire pensjonspoeng, vil mange faktisk tene opp meir pensjonspoeng enn om dei var i arbeid, sa partileiaren.
Fire pensjonspoeng svarar til ei inntekt på 270 000 kroner,
I talen sin la ho og vekt på at det er ei utfordring at særs mange kvinner er deltidsarbeidande.
- Om ordninga skal verta rettferdig, må ein få pensjonspoeng både for arbeidet ute og for omsorgsarbeidet heime, sa Svarstad Haugland.
Krf ønskjer ei auka verdsetting av dei som vel å ta omsorg for eigne born. Fire pensjonspoeng er eit mogleg tiltak i riktig retning.
