
2003-2007
Gjøvik FrP
Fremskrittspartiet er et liberalistisk parti.
Det bygger på Norges grunnlov, norsk og vestlig tradisjon og kulturarv , med basis i det kristne livssyn
Fremskrittspartiet er et liberalistisk parti.
1. Fremskrittspartiets fundament
Fremskrittspartiets hovedmål er å arbeide for sterk nedsettelse av skatter, avgifter og offentlige inngrep. Fremskrittspartiet arbeider for ett samfunn bestående av frie og selvstendige mennesker. Staten og kommunene skal være enkeltmenneskets tjenere, ikke deres herrer.
Fremskrittspartiet vil begrense den offentlige sektor som vokser frem i Norge, kjennetegnet ved omseggripende sosialisering, og målbevisst innføring av statskapitalisme. Denne staten gir også en stadig strøm av offentlige inngrep, påbud og restriksjoner som håndheves av et stadig voksende, kostbart og uproduktivt byråkrati. Dette er en belastning, og er til direkte hinder for det produktive arbeidsliv vi alle skal leve av.
Fremskrittspartiet vil gi det offentlige færre arbeidsoppgaver, forenkle virkefeltet og innskrenke forbudene, påbudene og restriksjonene. Fremskrittspartiet ønsker en offentlig sektor med begrenset makt i et samfunn av frie, selvstendige innbyggere. En slik stat er ikke mulig uten at den enkelte har rådighet over egen inntekt og eiendom.
Fremskrittspartiet ønsker at hver enkelt skal få beholde den vesentligste del av det han selv skaper, for seg og sine, slik at disse blir i stand til å stå på egne ben, og ikke overlater sin selvbestemmelsesrett til det offentlige.
Det vil anspore til økt innsats til beste for den enkelte, familien og samfunnet.
Fremskrittspartiet konstaterer at enkelte oppgaver må ansees som fellesoppgaver som staten og kommunene må sørge for blir løst. Slike oppgaver er rettsvern, helsetjenester, forsvar, samferdsel og utdannelse. For at det offentlige skal kunne løse disse oppgavene, må de ha inntekter. De inntektene som trengs til å dekke disse nødvendige utgiftene, skaffes gjennom en gradvis overgang fra inntektskatt til skatt på forbruk.
På lokalplanet må Fremskrittspartiet ta utgangspunkt i de gjeldende lover og reguleringer, men praktisere dem mest mulig liberalt. På Stortinget arbeider Fremskrittspartiet med å forenkle lovverket.
2. Demokrati
Fremskrittspartiet ønsker et demokratisk styrt samfunn, med sterkt begrenset makt hos det offentlige - stat og kommuner.
Fremskrittspartiets politikk bygger på den liberalistiske ide, der alle har rett til å leve som frie og selvstendige, så lenge de ikke med makt griper inn i andres rett til å leve som frie og selvstendige mennesker.
Fremskrittspartiet ser den stadige økende makten det offentlige tilriver seg, som den største trusselen mot enkeltmenneskets frihet.
Målsettingen for Fremskrittspartiet er at flest mulig avgjørelser blir fattet av hvert enkelt menneske, slik at den enkeltes rettigheter ikke blir satt til side av flertallsbeslutninger. Demokratisk valgte representanter (politikere) skal kun beskjeftige seg med begrensede områder i samfunnet.
2.1 Politikernes oppgave
Politikerne skal være folkets representanter - ikke dets herrer.
Politikerne plikter å ivareta folkets interesser.
For at demokratiet skal fungere, er det avgjørende at de folkevalgte politikerne ikke har større lojalitet overfor kommunens administrasjon enn ovenfor folket.
Gjøvik Fremskrittsparti ønsker at det skal være like vilkår for politikerne. For at politikerne skal kunne skjøtte sine verv, ser vi det som et nødvendig onde å bruke større grad av frikjøp, også til opposisjonen.
Politikk bør være inspirert av lysten til å påvirke samfunnet. I dagens situasjon hvor det politiske miljøet sliter med rekruttering vil Gjøvik Fremskrittsparti forsøke om økt bruk av frikjøp fordelt på forholdstall prinsippet kan bidra til dette. Vi håper at de folkevalgte på denne måten kan bruke mer tid og sette seg bedre inn i de enkelte sakene, slik at det politiske arbeid blir mer interessant og meningsfylt.
Det må hvile et større personlig ansvar på administrasjonen og politikerne for de beslutninger som fattes. Uaktsomhet og uforstandig bruk av skattebetalernes penger, må få konsekvenser også for politikere.
Gjøvik Fremskrittsparti vil:
· Innføre en saksbehandling i det offentlige som synliggjør bedre, og minner politikerne på at det er innbyggernes penger de forvalter.
· Ha som grunnholdning at søknader fra innbyggerne om å bruke sin eiendom etter eget ønske, skal innvilges.
· Utrede konsekvensen med økt bruk av frikjøp blant politikerne.
2.2 Lokalt selvstyre
Gjøvik Fremskrittsparti vil sikre kommunene større selvstendighet. Lokale saker skal avgjøres av lokale myndigheter. Kommunene skal ha mulighet til å bestemme over sine inntekter og utgifter.
På den måten kan kommunene få bedre styring med sin økonomi, og dermed unngå store omveltninger som kunne følge av statlig politikk.
Langsiktig økonomisk planlegging er en forutsetning for at kommunen skal kunne yte tjenester billigst og best mulig. Fylkeskommuner og kommuner er i større grad satt inn i en tvangstrøye gjennom gjentatte reformer. Dette har for mange fylker og kommuner medført at viktige oppgaver har kommet i andre rekke.
Staten skal ikke kunne pålegge kommunene å utføre oppgaver, uten samtidig å sørge for finansieringen.
Gjøvik Fremskrittsparti vil:
· Fristille Gjøvik Kommune mest mulig fra statlige overgrep.
· Kreve at alle statlige pålegg om å utføre oppgaver, skal følges av midler til å utføre dem.
· Kreve at oppgaver som har et klart nasjonalt preg tilbakeføres til staten.
2.3 Byråkrati
Den offentlige forvaltningen sløser i dag med skattebetalernes penger. Først og fremst fordi den har for stort omfang, men også på grunn av dårlig effektivitet og et tungrodd byråkrati. Ved siden av å begrense det offentliges arbeidsområder, vil Gjøvik Fremskrittsparti arbeide for effektivisering og forenkling av offentlig virksomhet - for å få mest mulig ut av hver skattekrone. Dette kan i dag gjøres ved hjelp av ny teknologi og nye måter å arbeide på i store organisasjoner. Det private næringsliv er bedre til å effektivisere slikt arbeid. Offentlig forvaltning generelt har mye å lære når det gjelder effektivisering.
Gjøvik Fremskrittsparti vil:
· Gjennomgå alle kommunale oppgaver, og vurdere om de kan settes ut på anbud.
· Effektivisere offentlig forvaltning ved hjelp av ny teknologi og organisasjonsutvikling med tanke på lavere kostnader.
· Gå inn for full likestilling gjennom å avvise all forskjellsbehandling på grunnlag av kjønn, alder, etnisk opprinnelse, parti - tilhørighet, fagforeningsmedlemskap o.l.
· De vedtatte budsjettrammer må overholdes, ved mangel på respekt for disse bør de ansvarlige sine stilling bli vurdert, slik det blir praktisert i det private.
· Sørge for at budsjettene er realistiske, med nødvendige reserver til å møte uforutsette svingninger innen offentlig økonomi.
2.4 Åpenhet
Politikere og offentlig administrasjon skal hele tiden ha klart for seg at deres hovedoppgave er å tjene innbyggerne. Det er bare i saker der det åpenbart tjener innbyggerne eller grunnet personvern at lukket saksgang bør praktiseres.
Åpenhet og bruk av forvaltningsloven er viktig for å sikre enkeltmennesket mot overgrep fra det offentlige.
Gjøvik Fremskrittsparti vil:
· Arbeide for mest mulig åpenhet i forvaltningen.
· Holde alle møter i offentlige utvalg for åpne dører, og bare holde dørene lukket i saker der det er nødvendig av hensyn til personvern.
· Påse at forvaltningsloven blir fulgt i kommunene.
· Arbeide for at det innføres åpne høringer i større saker.
2.5 Økonomi
Fremskrittspartiet vil at hver enkelt skattekrone skal brukes mest mulig effektivt. Kommunen må derfor vurdere økonomien på samme måte som private - ved ikke å bruke mer enn man har.
Gjøvik Fremskrittsparti vil:
· At Gjøvik Kommune ikke skal bruke mer penger enn inntektene tilsier.
· I utgangspunktet se negativt på kommunale låneopptak. Investeringer bør i størst mulig grad finansieres med verdisalg og driftsmidler.
· Sørge for at budsjettene er realistiske og i balanse.
· At kraftfondene i Gjøvik blir stående urørt til bruk også for kommende generasjoner.
2.6 Planlegging
All planlegging skal skje for å yte positiv bistand til lokalbefolkningen. Plan og bygningsloven inneholder en rekke bestemmelser som fritar folk fra retten til å bestemme over egen eiendom. Gjøvik Fremskrittsparti er bekymret over at det er blitt innført større byråkrati til besvær for alle impliserte parter.
Fremskrittspartiet vil redusere unødvendig planlegging. Planlegging som gir innbyggerne forutsigbarhet som kommunedel planer innen areal siden skal prioriteres. Kommunen skal være et service organ for innbyggerne, vi må derfor i større grad være kritisk til hvilke planer man i gang setter.
Gjøvik Fremskrittsparti vil:
· Redusere offentlig planlegging.
· Være kritisk til utarbeidelse av planer som ikke er pålagt av staten.
· Sørge for at planlegging først og fremst tar hensyn til lokalbefolkningen og ikke minst grunneiernes synspunkter.
· Være kritisk til båndlegging av arealer over lang tid.
· Arbeide for å forenkle mye av de reglene, påleggene og forbudene som ble innført med den nye "Plan og bygningsloven" sommeren 1998.
· Sørge for at plan og bygningsloven blir brukt så liberalt som mulig.
· Gjøre de nødvendige grep på bygning/plan siden i kommunen slik at denne igjen blir et service organ
3. Anbud og konkurranseutsetting
De tjenester kommunen i dag har ansvaret for, vil Gjøvik Fremskrittsparti løse på en slik måte at befolkningen nyter godt av best mulig tjenester til en lavest mulig pris. Fremskrittspartiet mener den beste måte å få dette til på er å sørge for at det blir konkurranse innenfor tjenesteyting. Gjennom anbud og konkurranseutsetting vil vi sørge for at bruker blitt satt i sentrum og at valgfrihet blir en realitet.
3.1 Anbud
Gjøvik Fremskrittsparti ønsker i større grad å bruke anbudsprinsippet til å løse de oppgaver som til nå har vært utført av kommunalt ansatte. Med anbudsprinsippet mener vi at en eller flere gitte oppgaver kan overlates til den som kan utføre oppgavene innenfor de bestemmelser, kvalitet og pris som er ønskelig for å få oppgaven utført. Dette vil kunne bli gjort enten med kommunal finansiering, som for eksempel helse, eldreomsorg, vedlikehold og annet, eller uten finansiering slik som kantinedrift, kinodrift og liknende.
Gjøvik Fremskrittsparti vil:
· Sette pensjonsforsikringer ut på anbud
· Sette alle større vedlikeholds oppgaver ut på anbud
· Sette drift av omsorgstjenester ut på anbud
· Sette alle renholds og vaskeri tjenester ut på anbud.
· Sette drift av kjøkkenet på Kirkeby ut på anbud
· Sette drift av Dalborgmarka avfall plass ut på anbud
3.2 Service kontrakter
Gjøvik Fremskrittsparti vil videreutvikle service torget til å omhandle service kontrakter med innbyggerne. Flere kommuner har hatt prøveprosjekter med vellykket resultat. Slike kontrakter må utvikles over tid og ikke alt kan gjennomføres umiddelbart. Dette arbeidet ser vi for oss kan ta lenger tid på enkelte områder enn dette valgprogrammet omhandler. Slike kontrakter kan gjelde arbeid, omsorgsplass, barnehage plass, syden - turer for eldre etc.
Et annet er å videreformidle sykehusplasser til de som trenger det. Erfaringer har vist at det er vanskelig for befolkningen å orientere seg om de forskjellige tilbud, dette ønsker vi å innlemme i vår service kontrakt.
Vi ønsker å gi befolkningen valgfrihet og ikke at kommunen skal velge for innbyggerne. Dette mener vi vil skape konkurranse og bedre kvaliteten på de forskjellige tilbud.
Flere kommuner har også begynt å legge til rette for at pensjonister kan reise til syden sammen med helse - personell. Dette er et system vi også ønsker i Gjøvik. Beklageligvis vil det innen dagens økonomiske rammer være umulig å betale dette fra kommunen. Men med en kommune som organiserer har det blitt veldig gode priser man har forhandlet seg frem til.
Gjøvik Fremskrittsparti vil:
· Innføre service kontrakter i Gjøvik kommune
· Legge til rette for syden - turer for pensjonister med helse personell.
· Innføre service kontrakter innen eldre omsorgen.
· Innføre service kontrakter på sykehjemsplass.
· Innføreservice kontrakter på barnehager.
· Innføre service kontrakt på omsorgsplass.
· Innføre service kontrakt på utdanning.
3.2 Helse og sosialtjenester
Selv om Gjøvik Kommune skal ha ansvaret for å gi et tilfredsstillende tilbud på helse- og sosialsektoren, kan utøvelsen av disse tilbud i utstrakt grad utføres gjennom konkurranseutsetting. Gjøvik Kommune må allikevel sørge for at ønsket kvalitet blir ivaretatt.
Gjøvik Fremskrittsparti vil:
Sette drift av alders- og sykehjem ut på anbud.
Øke bruken av anbud innen helsesektoren
Sette drift av trygghetsalarmer ut på anbud
3.3 Kultur
Kulturtilbud bør i størst mulig grad drives og finansieres av det private, Friske og arbeidsføre menneskers fritid er ikke noe som bør prioriteres å subsidieres over kommunale og fylkeskommunale budsjetter.
Fremskrittspartiet ser allikevel et behov for at kommunen er en aktør innen kulturlivet. Det må fra kommunens side legges til rette for å utvikle kultur tilbudet.
Fremskrittspartiet ser positivt på utviklingen av et viten - senter i Gjøvik. Det må allikevel være finansiert i størst mulig grad av det private.
Fremskrittspartiet mener at utviklingen på Gjøvik Gård er en skam, det legges ned så mye arbeid fra enkelt personer uten at kommunen tar ansvaret og bevilger de nødvendige midler.
Fremskrittspartiet vil satse på idrettslivet og spesielt legge til rette for barne og ungdoms - idretten. Gjennom en slik satsing mener vi det vil være også god forebyggende aktivitet i forhold til bl.a rus. En slik satsing mener vi ikke vil føre til økte utgifter men en innsparing på øvrige områder.
De institusjoner som drives av det offentlige i dag, bør fristilles. Ofte vil den beste løsningen her være å gjøre om institusjonene til stiftelser.
Gjøvik Fremskrittsparti vil:
· Oppfordre private eller organisasjoner til å stå for drift og finansiering av fritidstiltak.
· La idrettslagene selv eie og drive idrettsanlegg som i dag er kommunale.
· Sette kommunal kinodrift ut på anbud.
· Gjøre museer og andre kulturinstitusjoner om til stiftelser, og se positivt på sponsing av slike tilbud.
· Videreføre tilbudet på Gjøvik miljø hestesenter, gjerne gjennom et eget drifts selskap uten kommunal eierskap.
· Videreføre tilskudd til GOA innenfor nåværende rammer, og støtte at driften blir satt ut på anbud.
3.4 Tekniske tjenester
Bygging og vedlikehold vil være lønnsomt å overlate til den som kan gjøre det best og billigst. Kommuner og fylkeskommune kan spare store midler på å sette mye av dette ut på anbud.
Det offentliges rolle må først og fremst være å fastsette hvilke krav som må stilles - oppgavene kan gjennom konkurranse utsetting utføres billigere og bedre.
Fremskrittspartiet vil ha et brann- og feiervesen med optimalt utstyr og kompetanse. I dag er disse en del av det totale budsjett, og i konkurranse med øvrige etater. Brann og feiervesen bør være en egen regnskapsenhet med muligheter for avskrivninger og fondsavsetninger på lik linje med bil og maskinparken i kommunen.
For å øke sikkerheten for å få den ønskede kvantitet og kvalitet bør hele eller deler av disse tjenester settes ut på anbud.
Fremskrittspartiet vil derfor arbeide for å øke bruken av anbud innen brann og feiervesenet.
På kort sikt omgjøres brannvesenet til selvstendig enhet med eget resultat regnskap.
Gjøvik Fremskrittsparti vil:
· Sette deler av brannvesenet ut på anbud
· Sette bygge- og vedlikeholdsoppdrag ut på anbud
· Sette feiervesenet ut på anbud.
· Sette oppmålingsarbeid ut på anbud.
· Sette drift av renseanlegg ut på anbud.
· Sette drift av vannverket ut på anbud.
· Sette bygging og vedlikehold av veier ut på anbud.
· Sette verkstedtjenester ut på anbud.
· Så lenge Gjøvik Kommune eier skog, sette drift av denne ut på anbud.
· Gå imot at det offentlige har eier - interesser i det planlagte forbrennings anlegget på Dalborgmarka.
3.5 Offentlige verdier
Gjøvik Fremskrittsparti mener det er prinsipielt galt at det offentlige skal besitte store verdier i form av bygninger, skoger, tomter maskiner o.l.
Dette er unødvendig binding av kapital som det offentlige kan benytte til beste for innbyggerne i form av bedre tjenester, billigere avgifter e.l. I tillegg viser erfaring at de private eierne tar mye bedre vare på sine verdier enn det offentlige. Det vil således være bedre om private eide offentlige bygninger og leide ut til det offentlige ved behov.
At det offentlige eier bygninger hindrer en fleksibel utnyttelse av ressurser og organisasjonsutvikling
Gjøvik Fremskrittsparti vil:
· Selge mest mulig av kommunens eiendommer.
· Ved viktige nye tiltak som krever bygninger etc. vil Fremskrittspartiet satse på leieavtaler fremfor å bygge eller kjøpe.
4. Skatter og avgifter.
Sentralt i troen på enkeltmennesket ligger ønsket om at folk selv skal disponere sine arbeidsinntekter. Den enkelte kan selv bruke pengene sine på en langt mer fornuftig måte enn det offentlige.
De viktigste avgjørelsene om skatte- og avgiftssystemet må tas av Stortinget. Likevel er det er del som kan gjennomføres uten videre av kommunestyret.
Kommunene bør få sine inntekter gjennom en flat inntektsskatt, der skatteprosenten fastsettes i den enkelte kommune.
Eiendomsskatten er kun en ekstraskatt, som ikke er relatert til noen faktiske utgifter kommunen har, ved at mennesker besitter privat eiendom. Eiendomsskatten har ingen utjevnende effekt, den rammer like mye en minste - pensjonist som en person med store inntekter.
Fremskrittspartiet er sterk motstander av slike ekstraskatter, og vil derfor fjerne eiendomsskatten i Gjøvik
4.1 Skatter
Fylkeskommunen og alle kommunene i Oppland har i dag den høyest mulige inntektsskatten. Fremskrittspartiet vil redusere kommune- og fylkesskatten til lovens minimum.
Gjøvik Fremskrittsparti vil:
· På sikt redusere fylkes- og kommuneskatten til lovens minimum.
· Arbeide for å fjerne formueskatten.
· På sikt fjerne eiendomskatten der den er innført, i løpet av perioden redusere den sterkt.
4.2 Avgifter og gebyrer
Gjøvik Fremskrittsparti mener kommunale avgifter skal være direkte betaling for de tjenester kommunen yter. Såkalte avgifter som i virkeligheten er ekstraskatter, avvises.
Dersom kommunene yter en tjeneste, skal de som benytter seg av tjenesten, betale direkte for den - på samme måte som i privat næringsliv. På den måten kommer det også frem hvor mye tjenesten faktisk koster, og om andre kan yte den billigere enn kommunen. Eksempler på tjenester kommunene eller halvkommunale selskaper yter er kloakk, vann og strøm.
Gjøvik Fremskrittsparti vil arbeide for at de kommunale avgifter ,gebyrer og priser på kommunale tjenester holdes så lavt som mulig gjennom å rasjonalisere de etater og selskaper som danner grunnlaget for avgiftsfastsettelsen. Dette gjelde f. Eks GLT avfall, renseanlegg, vannbehandlings anlegg osv.
Helse og kultur skal styres etter en god økonomisk modell for å hindre økte priser på hjemmehjelp, mat, kino og øvrige kommunale tjenestetilbud.
Gjøvik Fremskrittsparti vil:
· Avvikle alle avgifter som ikke er direkte betaling for tjenester kommunen yter, eller redusere dem så mye lovverket tillater.
· Gå inn for at innbyggerne ikke betaler mer for en kommunal tjeneste enn den faktisk koster.
· Sikre en rettferdig fordeling innbyggerne imellom, slik at hver enkelt betaler for det en selv koster kommunen, ikke subsidiere andre privatpersoner eller bedrifter.
· Gå inn for å rasjonalisere etater og selskaper som danner grunnlaget for avgiftsfastsettelsen.
· Være skeptisk til investeringer som vil øke de kommunale avgifter.
· Se til at de midler som tas inn i gebyrer for tjenester, går tilbake til forbruker gjennom økt kvalitet og bedre tjeneste.
5. Helse og omsorg
Fremskrittspartiet er opptatt av forholdene i helse og sosialsektoren og vil sette mye fokus på denne i de nærmeste årene. Fremskrittspartiet vil prioritere tjenester innen denne sektoren foran kulturtilbud, administrasjon og annet. At de eldre i Gjøvik som har bygget opp byen gjennom mange år skal kunne ha en verdig alderdom skulle vært en selvfølgelighet for alle. Gjennom Haugtun-utbyggingen og andre satsninger på eldre -omsorgen vil Gjøvik Fremskrittspartiet støtte opp om de eldre og pleietrengende behov i årene som kommer.
Gjøvik Fremskrittsparti vil at vi også innen Helse og Sosial sektoren skal benytte seg av å kjøpe tjenester der de er best til riktig pris (anbud). Dette mener vi vil gi best mulig tilbud og en valgfrihet til innbyggerne. For Fremskrittspartiet er dette et grunnleggende prinsipp.
Skal Gjøvik kommune kunne ha en av landets beste kvalitet på sin eldre -omsorg og pleie, må dette prioriteres foran prinsippene om at alle som arbeider med eldre skal være kommunalt ansatte. Mange kommuner har satt i gang arbeidet for å kostnads effektivisere eldre -omsorgen samtidig som det settes strengere krav til kvalitet. Dette vil Gjøvik Fremskrittsparti gjennomføre i Gjøvik til beste for de eldre og pleietrengende.
Gjøvik Fremskrittsparti vil arbeide for at Gjøvik sykehus skal bli et selvstendig sykehus for regionen, med et styrket fullverdig tilbud til alle pasientgrupper.
Gjøvik Fremskrittsparti vil:
· Sette helse og omsorgstjenester i kommunen ut på anbud for å få å sikre at alle bevilgede midler går til pleie..
· Bedre forholdene for de som oppholder seg på institusjon ved å styrke kvalitetskravene til slike opphold.
· Sørge for fortsatt utbygging av sykehjemsplasser og omsorgsboliger i kommunen
· Sørge for at de som ønsker det, kan bo hjemme så lenge som mulig.
· Prinsipielt gå inn for stykkprisfinansiering fra folketrygden.
· Se positivt på etablering av private helsetilbud.
· Der hvor anbud ikke er gjennomført må institusjonene bli så selvstyrte som mulig.
· Ved en konkurranse utsetting av enkelte helsetjenester, sørge for at personellet opprettholder eller bedrer sine betingelser i forhold til i dag.
· Arbeide for at de som kommer inn under PU. reformen blir finansiert gjennom statlige midler i form av stykkpris.
· Sørge for at alle ektepar som ønsker det kan dele rom også innenfor eldre omsorgen.
5.1 Helsetjenester utenfor institusjon
Primærhelsetjenesten er pasientenes første kontakt med helsevesenet i kommunen. Gjøvik Fremskrittsparti ønsker at helsetjenesten utenfor institusjon skal baseres på privatpraktiserende allmennleger og spesialister. Den enkelte lege må fritt kunne velge praksissted, og den enkelte må fritt kunne velge lege. Legene skal være private næringsdrivende som skal basere inntekten på refusjon fra Folketrygden og egenandeler.
Fremskrittspartiet mener at også tannleger må være private næringsdrivende. Det bør allikevel være en offentlig oppgave at det blir iverksatt vaktordninger for helger og helligdager i alle kommuner.
Så lenge leger og tannleger er offentlig ansatt, bør det åpnes for adgang til bruk av kostbart utstyr utenom ordinær arbeidstid.
Oppland Fremskrittsparti vil:
· La allmennleger og spesialister fritt etablere seg der de selv måtte ønske.
· Si nei til ansettelser av kommunale leger, å erstatte dem med privatpraktiserende.
· Gå inn for vakt ordninger blant tannleger på helger og helligdager.
· Arbeide med å avvikle fastlege ordningen.
· Arbeide for å utvikle ordningen med mammografi/screening.
· Arbeide for at de som trenger det gis et rehabiliterings - tilbud med spesiell vekt på fysioterapi og ergo terapi.
5.2 Eldreomsorg
Fremskrittspartiet betrakter eldre mennesker som en ressurs. Gjennom en god eldreservice vil FrP ta vare på og utnytte den verdifulle innsatsen som eldre mennesker vil og kan utføre, samtidig som de som trenger omsorg, skal tas godt vare på.
Omsorg for de eldre skal i størst mulig grad ta hensyn til deres egne ønsker - blant annet om å bo hjemme og ha kjente omgivelser og personer rundt seg. Hjemmeservice - hjemmehjelp og hjemmesykepleie må prioriteres foran institusjonsplass der helsen tillater det.
For å få den nødvendige konkurranse i eldre--omsorg og hjemmehjelpstjenesten vil Fremskrittspartiet snarest sette disse oppgaver ut på anbud. Eldre -omsorgen har i dag et system som kveler det private initiativ. Ved selvstyrte enheter vil gode ideer og initiativ fra helsepersonell kunne iverksettes på en raskere måte. Veien fra omsorgspersonell til ledelse ville bli kortere og muligheten med å nå frem bli bedre. Dette alene ville kunne gjøre eldre -omsorgen mer kunde orientert og vi kunne få en bedre eldre -omsorg.
Erfaringer fra prøvekommuner har vist at dette øker trivselen, gir lavere sykefravær og økt konstruktivitet.
Gjøvik Fremskrittsparti vil:
· Legge til rette for at de eldre som ønsker det kan bo lengst mulig i sine egne hjem.
· At omsorgslønn må være en reell mulighet for pårørende som vil ta seg av sine egne.
· Styrke hjemmehjelpstilbudet.
· Styrke hjemmesykepleien og bygge den ut til å yte full service hele døgnet.
· Stimulere ideelle organisasjoner til å delta i eldre -omsorgen.
· Legge til rette for bygging av eldre -boliger.
· Se positivt på private tilbud innen eldre -omsorgen.
· Bygge ut tilstrekkelig antall aldershjemsplasser og sykehjemsplasser.
· Etablere tilstrekkelig antall skjermede plasser for senil demente.
· Gjøre kommunale alders og sykehjem selvstyrte, og la den enkelte selv bestemme hvilken institusjon
han/hun vil innlegges på.
· Sørge for at kommunen får mest mulig ut av hver helsekrone gjennom økt bruk av anbudsprinsippet i omsorgstjenestene.
5.3 Funksjonshemmede
Funksjonshemmede er en ressurs. Det offentliges ansvar for funksjonshemmede må først og fremst ha som mål å likestille funksjonshemmede med andre, og å få dem til å fungere i samfunnet på samme måte. Dette ansvaret må det offentlige ta alvorlig.
Sterkt pleietrengende må være et statlig ansvar, de pleietrengende må få bo under akseptable forhold uavhengig av kommunal økonomi. For at dette skal lykkes må staten ta ansvar og dekke de faktiske kostnader.
Gjøvik Fremskrittsparti vil:
· At tilbud om omsorgslønn må være et alternativ for pårørende som vil ta seg av sine egne.
· Avvise plassering av funksjonshemmede på institusjonsplasser beregnet på helt andre grupper.
· Gi funksjonshemmede et bedre tilbud om utdannelse både i grunnskolen og i den videregående skolen.
· Arbeide for at offentlige bygninger tilpasses funksjonshemmede.
· Legge opp til tilfredsstillende transportordninger for de funksjonshemmede som trenger det.
· Gi muligheter for avlastning til familier som har omsorg for funksjonshemmede.
· Sørge for at de funksjonshemmede som trenger hjelpemidler til å klare seg, får dette.
· At funksjonshemmede som trenger det, får en "fribillett til omsorg" som de kan bruke der de velger å bosette seg.
5.4 Sosialpolitikk
Fremskrittspartiet går sterk inn for å hjelpe dem som virkelig lider i sosial nød. Fremskrittspartiet vil imidlertid motsette seg at samfunnet blir delt opp i såkalte "svake grupper" som hjelpes selv om det bare er noen få innenfor gruppen som lider nød. Sosialhjelp bør gis til den enkelte som trenger det, ikke til alle innenfor en definert gruppe. Dette oppfordrer til misbruk og kan aldri bli en rettferdig fordeling mellom mennesker med svak økonomi.
Gjøvik Fremskrittsparti vil at alle som ønsker skal ha en mulighet til å forsørge å klare seg selv. De som allikevel faller utenfor arbeidsmarkedet eller andre trygderettigheter skal selvfølgelig få hjelp.
5.5 Sosialhjelp
Sosialhjelp skal være hjelp til selvhjelp for en kortere periode. Dagens ordning må endres slik at mottakere av sosialhjelp over lengre perioder følges opp bedre, samtidig som det blir gitt konkrete tilbud til klienten. Dette for å bryte den onde sirkelen klienten har havnet i. Aksepteres ikke de gitte tilbud må vedtak om sosialhjelp vurderes på nytt eller i annen form.
Sosialhjelp må aldri bli noe annet enn hjelp av kortvarig art, slik at den enkelte klient kan komme seg ut av en akutt økonomisk krise.
Regelverket for sosialhjelp bør være strengere, slik at misbruk unngås. Hvis det er grunnlag for mistanke om misbruk skal hjelpen vurderes på nytt. Hjelp bør i mange tilfeller gis i form av naturalia (mat, klær eller lignende) i stedet for penger.
Gjøvik Fremskrittsparti vil:
· At sosialhjelp skal være hjelp til selvhjelp og av kortvarig art.
· Legge større vekt på økonomisk rådgivning til klienter slik at de kan klare seg selv.
· Slå hardt ned på misbruk av sosialhjelp.
· At sosialhjelp bør kunne gis direkte i form av mat og klær.
· At sosialhjelpssatsene over tid ikke skal overstige minstepensjonen.
· Medvirke til at ansatte på sosialkontorene i hovedsak består av folk med økonomisk bakgrunn, og ikke sosionomer. På den måten kan folk bli hjulpet profesjonelt ut av en økonomisk krisesituasjon.
· Avvikle ordningen med sosial hjelp til ungdommer som fortsatt bor sammen med foreldre.
5.6 Innvandrere og asylsøkere
Ideelt sett burde det være friest mulig bevegelser over landegrensene av varer, tjenester, kapital og arbeidskraft.
Det forutsetter imidlertid at eventuelle sosiale ordninger ikke omfatter innflyttere før det innvilges statsborgerskap. Siden innvandrere automatisk får fulle rettigheter uten å yte noe på forhånd, er dette ikke mulig i praksis.
Gjøvik Fremskrittsparti er derfor imot fri innvandring. Innvandring bør begrenses til det å gi adgang til kortvarige arbeidskontrakter når det ikke er personell på det norske arbeidsmarkedet, som vil eller kan ta jobben.
Flyktninger som ikke har noe hjemland å vende tilbake til, må Norge ta sin andel av. Det bør skje gjennom FN slik at hjelp til flyktninger blir hjelp til mennesker som virkelig er i nød. Asylsøkere som har kommet til Norge fra tredje land, må avvises og de som er reelle flyktninger må behandles på lik linje med kvoteflyktninger fra FN - det vil si at de henvises til samme kø. Flyktningene må vende tilbake til sitt hjemland når dette er politisk mulig. Plassering av flyktninger i kommuner bør foretas gruppevis etter etnisk opprinnelse. En bør så langt det er mulig skille etniske grupper som i hjemlandet er i konflikt med hverandre. UDI tar ikke nok slike hensyn ved utplassering av flyktninger i dag.
Flere steder har utviklingen de siste årene vært skremmende med fremvekst av bevæpnede gjenger, narkotika og sterk voldsbruk. Det må innføres ordninger der asylsøkere som bevæpner seg umiddelbart blir hjemsendt.
Trygghet og velferd for Gjøviks innbyggere er noe Fremskrittspartiet setter i høysetet.
Gjøvik Fremskrittsparti vil arbeide for at asylsøkere og flyktninger som bedriver organisert kriminalitet hjemsendes.
Flyktninger og asylsøkere må ikke gis særbehandling i forhold til norske statsborgere. Utenlandske statsborgere som begår volds- og vinningsforbrytelser, må utvises så snart straffen er sonet. Det har i den senere tid blitt stadig mer ulovlig innvandring. Det må være en prioritert oppgave å geleide disse ut av landet.
Gjøvik Fremskrittsparti vil:
· Kun akseptere asylsøkere når de kommer direkte til Norge fra hjemlandet.
· Bare ta inn i Gjøvik Kommune et visst antall kvoteflyktninger fra FN.
· Ikke plassere flyktninger sammen som er fra etniske grupper som er i konflikt med hverandre.
· Innenfor dagens system avise at flyktninger gis særfordeler i forhold til nordmenn, bortsett fra opplæring i norsk.
· Knytte stemmeretten konsekvent til statsborgerskap.
· Påse at politiske flyktninger vender tilbake til hjemlandet når det er politisk mulig, dersom de ikke i mellomtiden har fått norsk statsborgerskap.
· Utvise utenlandske statsborgere som begår volds- og vinningsforbrytelser så snart straffen er sonet.
· Arbeide for at politiet får ressurser og lovhjemler for å bekjempe gjengkriminalitet og mafiakriminalitet.
· Arbeide for at utenlandske statsborgere som opptrer bevæpnet skal hjemsendes.
· At avtale om mottak av flyktninger i Gjøvik innbefatter familie gjenforeninger.
· Arbeide for at statsborgerskap knyttes sterkere til å kunne norsk eller beslektede språk.
6. Utdannelse
Nivået i den norske skole har vært synkende i mange år. Gjøvik Fremskrittsparti avviser at grunnen er for få ansatte eller for lite penger. Ingen andre land har så mange ansatte i skoleverket i forhold til elevtallet. Gjøvik Fremskrittsparti tror heller ikke at nivået på undervisningen kan heves bare ved at sentrale myndigheter vedtar nye planer.
Årsaken til det synkende nivået ser mer ut til å være grunnet i reformene på 90-tallet, samtidig som det stilles liten krav til dyktighet hos skoleledere og skoleeiere. Dette må vi gjøre noe med.
Et tiltak vil være å innføre fritt skolevalg og elevressurs i kommunen.
Fritt skolevalg
I dag styres inntak av elever i grunnskolen av politisk oppsatte skolekretsgrenser. Grensene hindrer valgmulighet for elevene/foreldrene, og kan skape A- og B- skoler. Rike foreldre kan flytte for å komme til en god skole mens andre ikke har mulighet til dette og må nøye seg med den skolen de sogner til. Dette er en urettferdig ordning som Gjøvik Fremskrittsparti vil endre. Fritt skolevalg betyr at foreldrene selv velger hvilken skole i kommunen de ønsker at deres barn skal gå på.
Elevressurs
Gjøvik Fremskrittsparti mener det offentlige fremdeles skal finansiere drift og bygging av skoler. Brukerne -foreldrene og elevene - må imidlertid få avgjørende innflytelse ved at det skapes konkurranse mellom skolene.
I dag stimuleres ikke skolene til å drive godt. Gjøvik Fremskrittsparti mener at den skolen som driver godt, skal belønnes for det.
Dette bør gjøres ved at skolene gis anledning til å konkurrere om elever. Foreldre og elever bør gis rett til selv å bestemme hvor eleven skal få undervisning, og den enkelte skole bør få tilskudd pr.elev. På den måten blir eleven en inntektskilde. Det blir en fordel for skolen å trekke til seg flest mulig elever og det blir attraktivt å drive best mulig undervisning.
Dette systemet - stykkprisfinansiering - må gjennomføres av stortinget. I Gjøvik vil Fremskrittspartiet legge seg så nært opp til dette systemet som mulig i forhold til de regler som gjelder til enhver tid. Blant annet ved å gjøre hver enkelt skole mest mulig selvstendig og selvstyrt, ved å oppheve kretsgrenser, samtidig som det i størst mulig grad gis bevillinger i forhold til elevtallet ved den enkelte skole.
6.1 Grunnskolen
Fremskrittspartiet ønsker en skole der elevene får best mulig utbytte av undervisningen. Vi tror konkurranse mellom skolene om elevene vil gi skoleledelsen på hver skole et insitament til å fokusere på økt læringsutbytte. Den beste måten å få til dette er å oppheve de kunstige kretsgrensene og gi tilskudd beregnet pr. elev.
Å la den enkelte skole styre økonomien selv er ikke mulig innenfor dagens regelverk. Det er imidlertid mulig å søke om å drive forsøksvirksomhet med dette.
Gjøvik Fremskrittsparti mener det er en skam at Gjøvik Skole ikke ble rehabilitert i forrige periode. Vi vil gjennomføre rehabiliteringen av skolen så raskt som mulig. Vi vil også gjennomføre utbyggingen av en sentral skole i Snertingdal, men uten mellombygg/kulturbygg.
Biri Ungdomskole, Bjørnsveen Ungdomskole og Fredheim Skole er de neste som står for tur. Gjøvik Frp vil arbeide for at alle disse blir rehabilitert i løpet av perioden.
Gjøvik Fremskrittsparti vil prioritere trygge skoleveier med hensyn til sikkerhet for barn og unge. Vedlikehold og sikkerhetstiltak skal komme først på de vanligste skoleveiene. Dette er spesielt viktig med tanke på de minste elevene.
Gjøvik Fremskrittsparti vil:
· Ha en kvalitetsskole som setter læring og kunnskap i høysetet.
· Gi foreldrene mer innflytelse i grunnskolen, sammen med elvene.
· Oppheve skolekretsgrensene og la elevene og deres foreldre bestemme hvilken skole de skal gå på.
· La hver enkelt skole styre seg selv innenfor de pålegg som til enhver tid eksisterer med hensyn til fag.
· Styrke kjernefagene norsk, matematikk og engelsk.
· Gå inn for å gjøre sidemålsundervisningen til et valgfag.
· Redusere skolebyråkratiet ved å forenkle lover og regler, samt redusere stillinger som har utspilt sin rolle.
· Gjøre administrative stillinger som rektor og rådgivere mer konkurranseutsatt, samt utsette lærere for evaluering fra elevene. Udugelige lærere bør kunne omskoleres eller omplasseres.
· Ha karakterer fra og med 5. skoleår i grunnskolen, også i orden og oppførsel.
· At karakterer baseres på den enkelte elevs kunnskaper i forhold til et bestemt mål (målrelaterte karakterer).
· Bedre disiplinforholdene i skoleverket.
· At ved ansettelser av skoleledere, skal andre kvalifikasjoner telle vel så mye som pedagogisk utdannelse.
· Prioritere kjøp av læremidler (bøker og datautstyr)
· Innføre lærerevaluering på ungdomstrinnet.
6.2 De videregående skolene
De videregående skolene i Oppland er fylkeskommunens ansvar. Gjøvik Fremskrittsparti ønsker at videregående skoler skal bli statlig finansiert men drevet privat eller i kommunal regi.
I Oppland er avstandene mellom de videregående skolene betydelig. Hva slags tilbud som tilbys elever i vår region er av stor betydning for elevene, befolkningen ellers og næringslivet i Gjøvik.
Det er viktig for oss at elevene får et tilbud i Gjøvik.
Gjøvik Fremskrittsparti vil sørge for at det blir enda større stabilitet i linjeutvalget på de forskjellige studiesteder i Gjøvik. Vi vil jobbe for at alle de elevene som ønsker det, i det minste skal få fullføre et påbegynt løp på samme studiested.
Næringslivets behov for arbeidskraft på studiestedet må være med å styre linjeutvalget.
Yrkesfagenes stilling må styrkes i takt med det behovet som finnes for slik arbeidskraft.
Gjøvik Fremskrittsparti går imot en sammenslåing av Tranberg Vgds og Gjøvik Vgds. Vi kan ikke se noen fordeler med en slik gigantskole i et allerede sprengt miljø. Vi mener to skoler vil konkurrere om elevene og dermed gjøre sine tilbud mest attraktive. Dette vil gagne både de videregående studiestedene og elevene.
Gjøvik Fremskrittsparti vil:
· Utvide satsingen på lærlinge - ordningen.
· Ikke flytte linjer i videregående skole fra Gjøvik og til utkantkommuner for å drive distriktspolitikk.
· At alle elever skal få fullføre et påbegynt løp på et studiested.
· Gå inn for en ordning med elevevaluering av lærere, fagområder, utdannelsesopplegg og arbeidsmiljø på skolen.
· Forandre minst mulig på skolestrukturen der den ser ut til å fungere etter hensikten.
· Opprettholde skoler som er rene yrkesfaglige eller rene teoretiske. Det er ikke bare fordeler med bare kombinerte skoler.
· Opprettholde mangfoldet og spredningen i skoletilbudet så godt det er mulig.
6.3 Høyere utdannelse
Høyere utdannelse er et statlig ansvar og det bør det fortsatt være.
Arbeide for at Høyskolen Kallerud blir innlandsuniversitetet.
Gjøvik Fremskrittsparti vil arbeide for at studiestedene på Kallerud blir flere og bedre. Å legge forholdene til rette for høyere utdannelse er noe Gjøvik Kommunene må prioritere.
For at Gjøvik kommune skal utvikle seg mot å bli en teknologi - by og videreutvikle seg som skole - by må vi innen få år ha etablert et innlandsuniversitet. Det skal til store investeringer for å få dette realisert. Gjøvik Fremskrittsparti er villige til at kommunen skal delta i en slik finansiering.
Studiestedenes tilknytning til fagmiljøer i næringslivet er viktig. Gjøvik Fremskrittsparti vil stimulere til slik samordning mellom næringsliv og studiemiljø. Vi mener at en gylden mulighet ble forspilt da vi ikke vedtok å knytte Mustad sine eiendommer og anlegg sammen med Kallerud i lokaliserings - debatten rundt energi - huset.
Vi vil allikevel følge utviklingen nøye og hvis muligheten byr seg nok engang forsøke å omgjøre kommunens vedtak om etablering av energibygg inne på campus Kallerud.
6.4 Private skoler
De private skolene er et nyttig korrektiv og alternativ til de offentlige skolene. I dag styrer imidlertid politikerne disse skolene i altfor stor grad.
Gjøvik Fremskrittsparti vil:
· Gi privatskolene reelt selvstyre.
· Se positivt på søknader om å opprette private skoler.
· At privatskolenes eiere selv skal velge sitt eget styre.
· Gi privatskolene det samme tilskudd for hver elev, som i det offentlige.
6.5 Heldagsskolen
Gjøvik Fremskrittsparti ser positivt på en utvidelse av den ordinære skoledagen, som betyr mer undervisning, og dermed mer kunnskap.
Skolefritidsordning bør være fritt opp til skolenes drivere og foreldrene å organisere, men kommunen burde ikke være pålagt dette.
6.6 Voksenopplæring
Voksenopplæringen har i Gjøvik Kommune et meget stort omfang. En uforholdsmessig stor del av det offentlige voksenopplæringstilbudet omfatter kurs som har preg av ren hobbyvirksomhet.
Gjøvik Fremskrittsparti vil:
· Begrense offentlig støtte til voksenopplæring til utdannelse som fører frem til samme eksamen som tilbys ungdom.
7. Lov og orden
Fremskrittspartiet ønsker en rettsstat med trygghet for liv og eiendom. Vanlige mennesker må kunne ferdes hvor som helst og når som helst uten fare for liv og helse. Politi og rettsvesen må arbeide effektivt, og lovbryterne må slås hardt ned på. En liberal holdning overfor lovbrytere fører til økt kriminalitet.
Justispolitikk er det i dag stort sett bare Storting og regjering som behandler. Fremskrittspartiet vil imidlertid også ta initiativ i lokalmiljøet når det er behov.
Fremskrittspartiet i Gjøvik vil gjerne ha en ordning der lokale myndigheter i form av formannskap/kommunestyret, har en reell påvirkningsmulighet overfor det lokale politiets prioriteringer.
Gjøvik Fremskrittsparti ser gjerne at kommunen søker en prøveordning der det blir etablert et lokalt politi ved siden av det ordinære. Et slikt lokalt politi må selvsagt ha store begrensninger og kun engasjere seg i saker av enkel karakter.
Behovet er absolutt tilstede da dagens politi enten ikke har ressurser eller ønsker å prioritere enklere typer lovbrudd. Gjøvik Fremskrittsparti ønsker å ha en kommune hvor det føles trygt å bo og et sted man kan regne med politi assistanse når man trenger det.
7.1 Kriminalitet
For å motvirke den økende kriminaliteten, vil Fremskrittspartiet ta mer hensyn til ofrene enn til gjerningsmennene. Det må innføres sterkere og raskere straffereaksjoner overfor førstegangsforbrytere, slik at kriminalitet ikke frister til gjentagelse.
Gjøvik Fremskrittsparti vil:
· Ilegge vinnings- og voldsforbrytere erstatningsplikt for skade de påfører andre. Om nødvendig må forbrytere gjøre opp for seg ved praktisk arbeid.
· Skjerpe ordninger med permisjoner for innsatte og løslatelse på prøve.
· Gi folk som har gjort opp for seg, en sjanse til å komme tilbake til samfunnet som likeverdige. Det gjøres ved å aktivisere de innsatte med praktisk arbeid under soningen.
· Organisere fengselssoningen slik at fengslene ikke avler forbrytere.
· Sørge for at skadeverk på offentlig eiendom blir anmeldt.
7.2 Rettsvesen, politi og lensmannsetat
Disse må få større ressurser til rådighet slik at de blir gjort i stand til å utføre oppgavene sine. Mange lensmannskontorer utfører oppdrag for kommunene gjennom ulike utvalg. Dette må kommunene kompensere for fullt ut, slik at det ikke går på bekostning av kontorenes egentlige oppgave.
Gjøvik Fremskrittsparti vil prøve å påvirke utviklingen slik at politi- og lensmannsetaten konsentrerer seg i større grad om å gjøre livet tryggere for vanlige mennesker, i stedet for å kriminalisere flest mulig gjennom trafikkontroller. Det har bare til hensikt "å få mer penger i statskassen".
Gjøvik Fremskrittsparti vil:
· Styrke rettsvesen, politi- og lensmannsetat.
· Gi lokale og regionale domstoler større kapasitet.
7.3 Narkotika
Narkotika er et sterkt vanedannende og et livstruende rusmiddel. Gjøvik Fremskrittsparti ønsker derfor en restriktiv narkotikapolitikk.
Gjøvik Fremskrittsparti tar sterk avstand fra holdninger der bruk av alkohol og narkotika sidestilles.
Gjøvik Fremskrittsparti går også sterkt imot tanken om å liberalisere lettere narkotiske stoffer.
Gjøvik Fremskrittsparti vil:
· At det i samråd med pårørende brukes tvangsbehandling overfor narkomane som ikke selv makter å frigjøre seg fra narkotiske stoffer.
· Søke om tilstand til å bruke
· Sørge for at det finnes behandlingsplasser for narkomane som vil frigjøre seg fra misbruket.
· Styrke behandlingstilbudet og det forebyggende arbeidet.
· At det innføres behandlingstilbud som et alternativ til fengselsopphold for narkomane.
· Øke det offentlige bidraget til frivillige organisasjoner som vil bekjempe narkotikamisbruk.
· Gå inn for økt bruk av Metadon og Subutex.
8. Miljø
Et godt miljø er viktig både for fysisk og psykisk helse. Frisk luft, rent vann og giftfri jord er en menneskerett på lik linje med rettsvern og ytringsfrihet. Gjøvik Fremskrittsparti går inn for å bevare våre nærområder og ruste opp de områder som fortsatt ikke har en tilfredsstillende standard.
Den som forurenser eller forsøpler, skal selv betale for de skadene de påfører miljøet. I dag er det en politisk avgjørelse om man skal forurense eller ikke. Pressgrupper får derfor ofte gjennomslag for å fortsette miljøødeleggelsene. Fremskrittspartiet vil ha mot til å si nei. Dersom noen forurenser slik at skadene er uopprettelige, må det straffes på linje med andre forbrytelser. Dersom skaden kan rettes opp, skal forurenseren bære den fulle og hele kostnad ved dette.
Ammunisjons dumping i Mjøsa etter 2 verdenskrig kan være en tikkende forurensnings bombe, Gjøvik Fremskrittsparti mener staten må bære det hele å fulle ansvar her da staten var eiere under denne tiden.
Gjøvik Fremskrittsparti vil prioritere områder som Hunnselva og strandområder til Mjøsa. Vi ønsker også å tilrettelegge våre fritidsområder og ruste opp disse.
En forutsetning for et godt miljø, er en solid økonomi. Den som har dårlig økonomi, vil prioritere andre ting foran miljøet. En politikk som fører til økonomisk vekst for næringsliv og enkeltpersoner, vil derfor også gi et bedre miljø.
Miljø dreier seg også meget om å gjøre det trivelig og at det estetisk er pent i en kommune, dette er for Fremskrittspartiet et prioritert område. Sentrum, mjøstranda, huntonstranda, hovdetoppen med mer er av de områder vi prioriterer.
Gjøvik Fremskrittsparti vil:
· Bevare Mjøsa, og gjøre den brukelig også for våre etterkommere.
· Si nei til nyetableringer på områder som betraktes som fritidsområder.
· Beholde Vikodden som camping eller friområde.
· Ruste opp badeplasser som Engelands odden, Rambekkvika med mer til fine bade og rekreasjons områder.
· Rydde opp langs Mjøsstranda og gjøre fritidsbruk mer attraktivt.
· Gjøre Huntonstranda til en offentlig møteplass for aktiviteter som tivoli, sirkus, idrett, messer etc.
· Tilrettelegge for en forsiktig utbygging av hovdetoppen med tillatelse til bygging av hotell.
· Rydde opp i de kaotiske parkerings tilstander ved Skibladner brygga.
8.1 Offentlig eiendom
Forurensing kan være av både fysisk og visuell karakter. Dårlig vedlikehold av eiendom og offentlig bebyggelse er av de største visuelle forurensninger i mange kommuner.
Gjøvik Fremskrittsparti understreker hvor viktig det er at stat, fylkeskommuner og kommuner har hånd om minst mulig eiendom.
Private har i større grad vist at de tar større omsorg for eiendommen og bebyggelsen sin og reagerer hvis den blir en visuell forurensing. Det offentlige reagerer ikke på at eiendomsretten angripes på denne måten.
Gjøvik Fremskrittsparti vil:
· Styrke eiendomsretten
· Være skeptisk til offentlig eierskap..
· At det offentlige må ta miljøødeleggelsene på sin eiendom alvorlig og opptre som private ville ha gjort.
· Ved forurensing av offentlig eiendom, må forurenseren enten det er det private eller det offentlige selv betale for kostnaden forurensingen har medført.
8.2 Forurensing fra det offentlige
På Rambekk renseanlegg har flere kommuner inngått avtaler med hverandre for å løse miljøproblemer innen kloakk og renhold. Gjøvik Fremskrittsparti ser det som en fordel at det arbeides interkommunalt for å få større enheter som kan løse fremtidens avfallsproblematikk.
Gjøvik Fremskrittsparti har vært en pådriver for å få anlegget til å bli luktfritt, vi vil i kommende periode overhode ikke akseptere de lukt problemer vi til nå har hatt. Prøvetiden for anlegget er overskredet for lenge siden.
Når anlegget er oppe å går ser ikke Gjøvik Fremskrittsparti det som en nødvendighet at disse selskapene er i offentlig eie, driften av slike anlegg kan på lik linje med andre driftsoppgaver settes ut på anbud. Det offentlige må allikevel ha den nødvendige kontroll med hensyn på kvalitet og omfang. Sannsynligvis hadde et privat selskap ikke kommet til å velge en ukjent teknologi som Gjøvik kommune gjorde ved etablering av rense anlegg.
Ved en privat løsning kunne vi lettere ha satt krav spesifikasjoner til uslipp av lukt etc.
Gjøvik Fremskrittsparti støtter opp om bruk av naturbaserte løsninger, dagens teknologi har vist at det er store miljøgevinster å hente ved å bruke slike løsninger i spredt bebyggelse. Gjøvik Fremskrittsparti vil støtte pilotprosjekter som på sikt kan minske behovet for store renseanlegg og minske avfallsmengden for øvrig.
Gjøvik Fremskrittsparti vil:
· Satse mer på utbygging av kloakknett og renseanlegg.
· Se positivt på private kloakkløsninger.
· Se positivt på at kloakkslam brukes til gjødsel på jordbruksarealer når det er miljømessig forsvarlig.
· Straffe statseide eller subsidierte bedrifter like hardt som andre miljøkriminelle.
· Legge drift av anlegg innen renovasjon ut på anbud.
· Legge til rette for naturbaserte kloakkløsninger.
8.3 Renovasjon
Husholdningsavfall blir i Gjøvik Kommune samlet inn ved hjelp av ordninger som går gjennom det offentlige - ved hjelp av tvungen renovasjon og tvungen kildesortering
Nyere teknologi har vist at det mest miljøvennlige er forbrenningsanlegg. Moderne forbrenningsanlegg slipper kun ut veldig lite gift stoffer, i all vesentlighet er det damp. Enkelte motstandere av forbrennings anlegg velger å lukke øynene for de utslipp som skjer fra deponi. Selv om du ikke ser utslippene er de så absolutt tilstede i stort omfang.
Gjøvik kommune har sammen med GLT kommunen satset på dyre avfallsplasser, hvor faren for avrenning, lukt problemer og avgasser er stor.
Hvis forbrennings anlegg skulle vise seg å ikke være gjennomfør bart nå, vil vi ikke gå inn for videre sortering av flere fraksjoner nå.
Fremskrittspartiet vil at innbyggerne i Gjøvik skal få billige og gode renovasjonsordninger som tilfredsstiller innbyggernes krav.
Gjøvik Fremskrittsparti vil:
· Gå inn for panteordninger for å få samlet inn miljøfarlig avfall.
· Sette alle tjenester innen renovasjon ut på anbud.
· Gå inn for at Gjøvik knyttes til et forbrenningsanlegg på Dalborgmarka.
· Oppfordre private og foreninger til papirinnsamling.
8.4 ENØK og fossilt brensel
Energiøkonomisering er i de fleste tilfeller et bedre alternativ enn ytterligere kraftutbygging. Investeringer i ENØK er av de investeringer som forrenter seg raskest, samtidig som det er en fordel for miljøet om energiforbruket begrenses på denne måten. Fremskrittspartiet vil være positive til alle ENØK tiltak som har en økonomisk og miljøforbedrende effekt.
Det er en utfordring for oss alle å bruke energi på en så fornuftig måte som mulig. Sløsing av elektrisk kraft eller fossile energi kilder ser Fremskrittspartiet på som et misbruk av naturen.
Gjøvik Fremskrittsparti vil derfor arbeide for at utstyr som kan brukes til reduksjon av energi forbruket skal gjøres billigere gjennom avgifts reduksjoner.
Gjøvik Fremskrittsparti ser positivt på arbeidet med å utvikle varmesentraler for vannbåren varme.
Dagens teknologi vil gjør det mulig å utvikle muligheten for økt bruk av fossilt brensel og naturlige varmekilder i vann eller jord på en bedre måte. Gjøvik Fremskrittsparti ønsker derfor å tilrettelegge for en slik utnyttelse, der det er samfunnsmessig forsvarlig.
9. Næringsliv
Fremskrittspartiet ser det som en av de viktigste oppgaver å bedre forholdene for næringslivet i Gjøvik.
Gjennom å legge forholdene til rette for næringslivet sikrer vi arbeidsplasser for kommunens innbyggere.
Vår første oppgave blir å gjøre kontakten mot kommunen lettere. Et vell av politiske inngrep fører til at næringslivet må bruke ressurser på uproduktivt arbeid mot det offentlige, i stedet for å bruke tiden på å tilfredsstille kundenes behov.
Næringslivets oppgave er å tilfredsstille et marked. Dette gjøres ved å produsere varer og tjenester som markedet etterspør. Gjennom økt byråkratisering hvor næringslivet i større grad må arbeide mot det offentlige, svekker det næringslivets hensikt. Gjennom lover og reguleringer som hindre næringslivet, svekkes den enkelte bedrift og arbeidsplasser blir satt i fare.
Høy person- og bedriftsbeskatning gjør at næringslivet i Gjøvik og resten av Norge får urimelig store utgifter i forhold til utenlandske konkurrenter. Gjøvik FrP vil arbeide for å redusere skattenivået drastisk. Bare slik kan næringslivet bli konkurransedyktig og skape flere arbeidsplasser.
Fremfor å ansette offentlige byråkrater i nærings- og tiltaksstillinger, vil Gjøvik Fremskrittsparti trekke bedrifter til kommunene gjennom lavere skatter og raskere saksbehandling.
Enhver skal ha anledning til å etablere en ny bedrift uten behovsprøving eller unødvendige inngrep fra det offentlige eller fra private organisasjoners side. Fremskrittspartiet vil derfor arbeide for å fjerne en rekke byråkratiske lover og bestemmelser.
Gjøvik Fremskrittsparti vil behandle all næringsvirksomhet likt i praktiseringen av lover og tildeling av midler.
Gjøvik Fremskrittsparti vil begrense all form for lokal offentlig næringsvirksomhet. Er det en statlig interesse for å beholde norsk eierskap i en bedrift, må staten ta dette ansvaret å ikke skyve det over på kommunene.
Gjøvik kommune må legge til rette for næringslivet gjennom å gi gode rammevilkår. Attraktive tomter er en mangelvare og Gjøvik taper både inntekter og arbeidsplasser.
Store og attraktive industri og næringsområder må tilrette legges for næringslivet.
Kafé og restaurant bransjen er en del av næringslivet i kommunen, disse må også få gode rammebetingelser av kommunen og ikke bli behandlet som noe mindreverdig.
9.1 Løyver, konsesjoner og bevillinger
Lover vedtas av Stortinget, men ofte er det lokale organer som praktiserer lover og forskrifter. Derfor er det viktig med et sterkt Fremskrittsparti som vil behandle lover og forskrifter på en liberal måte.
Fremskrittspartiet mener det offentlige har altfor stor makt. Den som ønsker å skape noe på eget initiativ og for egen risiko, må få lov til det. Vi er motstandere av monopoler, offentlige som private. Søknader om konsesjoner, dispensasjoner, lisenser, tillatelser og løyver bør i utgangspunktet innvilges, så lenge ikke tungtveiende grunner taler imot. Vi ønsker en friere kommune hvor vi har følelsen av at ting er tillatt, i stedet for at det er forbudt.
Gjøvik Fremskrittsparti ønsker at de siste monopoler forsvinner fra Gjøvik. Vi vil derfor se meget positivt på en søknad om en konkurrerende taxisentral. Gjøvik Fremskrittsparti synes det er en skam at vi har organisert oss etter en sosialistisk modell som skaper køer. En større konkurranse innen denne næringen ville straks medføre at køene forsvinner her også, som det har gjort på andre områder der monopoler har blitt brutt.
Gjøvik Fremskrittsparti vil sørge for at alle tillatt solgte varer kan selges så lenge butikkene er åpne.
Gjøvik Fremskrittsparti vil:
· Forenkle lovverket som rammer næringsdrivende og enkeltmennesker
· I utgangspunktet, si ja til alle søknader om å få disponere sin egen eiendom og sin egen tid så lenge dette ikke skader andre.
· Hindre gjeninnføring av restriksjoner på omsetning av øl i butikkenes normalåpningstider.
· Fjerne regelen om at salg av brennevin er forbudt i restauranter etter klokken 24.00.
· Se positivt på søknad om konkurrerende taxisentral.
· Legge forholdene til rette for rask saksbehandling ved nyetableringer
· Likebehandle alle søkere ved tildelinger, så ikke kommunale eller halvkommunale søkere har fortrinnsrett.
9.2 Primærnæringer
Fremskrittspartiet ønsker et effektivt og fritt landbruk, der de markedsøkonomiske prinsipper legges mye mer til grunn enn i dag. Vi ønsker et system der den enkelte produsent selv kan bestemme produksjonssammensetning, -form og omsetningskanaler. På den måten oppnår man automatisk at landbruket skaffer forbrukerne tilstrekkelige mengder landbruksprodukter av god kvalitet og til akseptable priser.
Restriksjoner, støtteordninger og reguleringer må på sikt avvikles slik at produsentene konkurrerer på like vilkår.
Gjøvik Fremskrittsparti er fullstendig klar over at en del av de etablerte innen landbruket, slik som samvirke organisasjoner ikke liker vår system endring. Slik er det alltid ved system endringer, de som vil ivareta det eksisterende konkurrerer om å nedsable enhver form for modernisering.
Vi vil ta hele Norge og kommunen i bruk, det er ingen annen måte å gjøre det på enn at befolkningen gis lov til å forsøke seg på nye nisjer uten løyver og konsesjoner.
At prisene på landbruksprodukter er høye, skyldes for en stor del et dyrt og ineffektivt samvirkemonopol som legger beslag på en uforholdsmessig stor del av landbrukets inntekter. Gjøvik Fremskrittsparti ser positivt på næringsutvikling innen landbrukssektoren, som lager konkurranse i landbrukssamvirkets virkeområde.
Dagens kvote ordninger er kun et element for å stoppe utviklingen i primærnæringen, all privat initiativ blir effektivt stoppet gjennom de reguleringer som i dag er virksomme. Gjøvik Fremskrittsparti vil arbeide for å fjerne unødvendige regler og kvoteordninger som kun har til hensikt å hindre konkurranse. Gjøvik Fremskrittsparti har stor tro på at de som har sitt levebrød gjennom matvare produksjon kan klare seg meget bra i et marked som følger vanlige regler for konkurranse.
Tanken om at alt er så dårlig i bygde Norge, og innen landbruket, tar Gjøvik Fremskrittsparti avstand fra. En slik tanke er kun med på å øke fraflytting og svekke bygdene våre.
Gjøvik Fremskrittsparti vil:
· Styrke jord- og skogbrukernes eiendomsrett ved å si ja til alle konsesjoner når en eiendom omsettes ved frivillige avtaler.
· Likestille landbruket med andre næringer
· Være positiv til å selge jord og skogeiendommer i kommunalt eie.
· Se positivt på næringsutvikling som skaper konkurranse for landbrukssamvirkets selskaper.
9.3 Industri
Industrien i Gjøvik må gjøres mer konkurransedyktig. Trygge bedrifter med god lønnsomhet tjener hele samfunnet. Ulønnsomme bedrifter som mottar enorme beløp fra det offentlige, sørger for at det ikke blir etablert nye, lønnsomme bedrifter i et område.
Dersom det generelt høye avgifts og skattenivået reduseres, vil flere bedrifter kunne drives lønnsomt uten støtte fra staten, kommunen eller fylkeskommunen.
Gjøvik Fremskrittsparti vil arbeide for å styrke kompetansen til de som søker arbeid innen industrien. Av de problemer industrien sliter med foruten dårlige rammebetingelser er rekruttering av ny kvalifisert arbeidskraft.
Vi må utvikle den industri områder vi allerede har i kommunen, vi ser med bekymring i utviklingen på Mustad. Gjøvik Fremskrittsparti vil derfor prioritere å utnytte Mustad sine områder slik at det kan komme til nye selskaper og arbeidsplasser der hvor Mustad tradisjonelt har vært alene.
Vi vil arbeide for å knytte Mustad sine fabrikkere til Kallerud kompetanse senter, slik at området åpnes opp og vi utvikler et samarbeid mellom næring og skole.
Innovasjonssenteret på Raufoss vil også få store ringvirkninger på Gjøvik. Vi støtter fullt ut arbeidet med et innovasjons senter når det legges til et sted med kompetanse. Gjøvik FrP vil arbeide for at Gjøvik kommune er med aktivt i utviklingen av et slikt senter.
Gjøvik kommune sliter enkelte uheldige areal disposisjoner, den største er vell fortsatt flis huggeriet på Huntonstranda. Tiden har slik vi ser det løpt i fra dagens løsning. Vi synes det er en skam at et slikt fint område blir ødelagt av et flis huggeri. Gjøvik FrP vil arbeide for at huggeriet kan flyttes inn på Hunton sin fabrikk lokaler. Vi er klar over at det ikke er billig og ikke enkelt heller, men vi skal i hvert fall gjøre et forsøk slik at Hunton fortsatt blir et gode for Gjøvik og ikke noe som er til irritasjon.
Gjøvik Fremskrittsparti vil:
· Redusere skatte og avgiftsnivået også for industribedriftene i Gjøvik.
· Sørge for kommunikasjonsnett som er tilfredsstillende for industrien i Gjøvik.
· Arbeide for å opprette linjer ved våre videregående skoler som industrien i lokalsamfunnet etterspør.
· Gjøre Mustad sine områder tilrettelagt for ny typer og nye selskaper.
· Arbeide for å styrke innovasjonssenteret på Raufoss
· Flytte flishuggeriet fra Huntonstranda og til Hunton.
9.4 Handel og service
Gjøvik har i alle tider vært en handelsby, etter hvert har den også blitt den viktigste næringen i kommunen. Gjøvik FrP vil derfor sørge for å bedre vilkårene for handel i hele kommunen.
Vi har hele tiden ment at en bom på R4 ville være et handels hinder, det har vært en av hovedgrunnene til at vi har villet fjerne den. Slik som det ser ut nå kan en bom bli stående mellom 9-12 år. Vi ser på dette som en katastrofe for Gjøvik som handelsby. Gjøvik FrP er også bundet av hva stortinget bestemmer, vi kan derfor ikke love at vi vil lykkes med å fjerne bommen for godt, men FrP er i hvert fall det partiet som kommer til å forsøke.
Gjøvik FrP vil fortsette å arbeide sterkt for å styrke sentrum som et hovedhandels sted, CC og sentrum ser ikke vi på som konkurrenter men et team som kan styrke hverandre. Gjøvik FrP ser for seg en gigant satsing på sentrum. Det må pusses opp i alle offentlige rom og sørge for at kommunen har lagt til rette for at innbyggerne i Gjøvik regionen skal trives i sitt regions sentrum
Fjerne konsesjons-, løyve- og bevillingsbestemmelser og restriksjoner på etablering og lokalisering av nye virksomheter er viktige momenter for handel byen Gjøvik.
For at Gjøvik ikke skal svekkes som handels sentrum må vi bygge på den aksen vi nå har med CC og sentrum. Gjøvik Fremskrittsparti ønsker OBS velkommen til Gjøvik men ser helst at etableringen kan skje i øverste del av storgata. Ved å benytte seg av begge sider av veien, bør plassen bli stor nok.
Det er selvsagt ikke en politisk jobb å detalj styre hvor det skal etableres nye butikker, men Gjøvik Fremskrittsparti forbeholder seg retten til å påvirke private nærings drivende til også å tenke helhetlig for en kommune.
.
Gjøvik Fremskrittsparti vil:
· Gå imot etableringsforbud for forretninger i Gjøvik så lenge det finnes investorer som ønsker å stå bak etableringene.
· Gå imot at enkelte varer bare tillates solgt til bestemte tidspunkter.
· Legge til rette for nyetableringer innen handelsnæringen.
· Legge til rette for nyetableringer
· Sammen med handelsnæringen sørge for at Gjøvik vokser som handelssentrum for distriktet
· Fjerne eller gjøre bompenge innkrevingen så kort og billig som mulig
9.5 Energi
I de senere år har energisektoren har gjennomgått store forandringer. Det åpne markedet for leveranse av strøm er et gode for abonnentene. Dette gjør at alle Gjøviks abonnenter kan kjøpe strøm der den er billigst.
Mange er opptatt av å fortelle usannheter om liberaliseringen av energi markedet, vi tar sterk avstand fra at liberaliseringen av energi markedet har noe med de økte prisene på elektrisk kraft.
De økte priser på kraft er et resultat av kraft mangel fremprovosert av miljøvernere og politikere på venstre siden som verken vil ha ny vannkraft utbygging eller gasskraftverk. Den andre faktoren er en svakhet i lov verket som gir kraft selskapene anledning til å selge for mye kraft ut av landet.
Gjøvik Fremskrittsparti vil i den anledning arbeide for at det blir krav om minste vannstand i forhold til salg av elektrisk kraft.
Liberaliseringen av kraft markedet har medført at du som forbruker kan kjøpe energi der hvor du ønsker. Dette skaper konkurranse og som igjen har ført til lavere energi priser i flere år.
Nettleie (Mjøsnett) er et område som de lokale energiverkene har monopol på. Så lenge Gjøvik kommune er medeier i Mjøskraft vil Gjøvik Fremskrittspartiet vil arbeide for at Mjøsnett har en rimelig nettleie.
På sikt vil Gjøvik Fremskrittsparti selge sine aksjer i Mjøskraft. Dette er allikevel ingen hastesak nå da utbytte fra selskapet er større enn avkasting i bank. Vi vil også være eier foreløpig for å sikre lokal forankring for energi huset og lokale arbeids plasser.
Nettleien har en øvre grense bestemt av NVE (Norges vassdrags og energiverk). Det har derfor ingen betydning om dette er i offentlig eller privat eie.
9.6 Offentlig næringsvirksomhet
Det offentlige skal ikke eie næringsvirksomhet. Det er også en økende tendens til at fylkeskommunen og kommunene går inn i eller danner selvstendige selvskaper. På den måten blir ikke bare lønnsomt næringsliv utkonkurrert av ulønnsomme bedrifter på skattebetalernes regning - skattebetalernes penger forsvinner også inn i selskaper som er unntatt vanlige offentlighetsregler.
Gjøvik Fremskrittsparti mener kommunen og fylkeskommuner skal kjøpe tjenester fra det private marked i størst mulig grad. Det er sløsing med skatte betalernes penger å investere i store offentlige virksomheter når det private kan tilby tjenesten billigere.
Kommunen er nå etter flere års kamp endelig ute av eiersiden i studentenes hus, et prosjekt som har vært veldig dyrt for kommunen. Gjøvik FrP vil arbeide for at kommunen ikke går inn i tilsvarende forretnings virksomhet igjen.
Gjøvik Fremskrittsparti vil:
· Si nei til å opprette eller gå inn i selskaper med offentlige midler.
· Selge eller avvikle selskaper der kommunen eller fylkeskommunen er medeiere.
10. Samferdsel
Det offentlige har ansvaret for en god og konkurransekraftig infrastruktur. Det offentlige har ansvaret for at dine og mine penger blir brukt på en best mulig måte og slik at vi får igjen mest mulig goder for våre skatte penger.
Vi mener derfor at arbeidet innen samferdselssektoren skal settes ut på anbud. Det offentliges innsats på samferdselssektoren skal være av planleggende og kontrollerende art, og spesielt må det tas hensyn til trafikksikkerhet.
Privatbilen er i et spredt distrikt som deler av Gjøvik, det mest egnede transportmiddel for mange.
Disse må ikke straffes fordi om de bor i utkanten og ikke har samme mulighet til kollektivtransport som de som bor i sentrum.
Fremskrittspartiet ønsker å differensiere avgiftspolitikken slik at alle som prøver å spare miljøet gjennom å bruke lite energikrevende biler, kommer billigere ut.
Gjøvik Fremskrittsparti ønsker et godt utbygd tilbud av kollektivtransporten etter anbudsprinsippet. Tjenestene må i størst mulig grad utvikles etter markedets etterspørsel.
Ettersom transportkostnadene er et vesentlig problem for næringslivet i Gjøvik, er det av avgjørende betydning at det åpnes for friere konkurranse innenfor transportsektoren.
De kommunale veier i Gjøvik sliter med dårlig vedlikehold. Gjennom å nedprioritere vedlikeholdet av disse veier vil vi om få år oppleve at veier som i dag er asfaltert igjen blir grusveier. Kommunens veier er anslått i verdi til ca 700 mill kr. Det bør derfor avsettes 3-4 mill kr hvert år til fornyelse og renovering av veiene hvert år for å holde kvaliteten på dagens nivå. I dag blir det ikke avsatt 1 kr til dette formål.
Gjøvik Fremskrittsparti ønsker en offentlig betalt utbygging av riksvei 4 og riksvei 33 for å sikre gode samferdselsnett mot Oslo og Gardermoen
Gjøvik banen har vært og er i fare for nedleggelse. Gjennom en rekke år har vi sett at NSB har nedprioritert tilbudet på Gjøvik banen. For FrP er det ikke viktig om det er NSB eller et annet selskap som bedriver person trafikk på banen. Det viktigste er at tilbudet er bra og at det er en transportør som vil satse på banen. Vi vil derfor støtte alt arbeid med å sette drift av Gjøvik banen på anbud, vi tror NSB trenger konkurranse for å skjerpe seg ovenfor sine kunder.
Gjøvik Fremskrittsparti vil:
· Bedre fremkommeligheten med hensyn til brøyting og strøing om vinteren.
· Prioritere skoleveier mht. vedlikehold og utbygging av gangveier.
· Ruste opp standarden på kommunale veier.
· Gå in for at bybussen i Gjøvik settes ut på anbud.
· Arbeide for at Gjøvik banen blir et konkurransedyktig transportmiddel for gods og folk.
· Arbeide for at Gjøvik banen blir lagt ut på anbud.
10.1 Bommen på Breiskallen
Gjøvik Fremskrittsparti har helt ifra starten sagt klart ifra at en bompenge finansiering av R4 ikke er aktuelt for oss å støtte.
Vi som alle andre er tilhengere til utbygging av veinettet, dette må allikevel gjøres innen de offentliges rammer. Kun en brøkdel av det billistene betaler i skatter og avgifter går tilbake til vei relaterte investeringer. Gjøvik FrP forlanger at staten viser ansvar og at kommune politikerne slutter å være nikke dukker for veg sjefen og regjeringen.
Gjøvik Fremskrittsparti ser at vi er kommet opp i en veldig vanskelig situasjon på Breiskallen med allerede lovlige fattede vedtak om bompenge finansiert vei utbygging. Vi kan derfor ikke love at vi vil være i stand å fjerne bommen fordi det ikke bare er opp til Gjøvik kommune alene. Det vi kan love er at vi vil gjøre det vi kan for å få den fjernet, den sjansen er størst med et stort FrP i Gjøvik kommune.
Klarer vi ikke å få den fjernet vil vi gå inn for at innkrevningstiden blir så kort som mulig. Fremskrittspartiet som er motstander av store skatter og avgifter kan ikke se på at et prosjekt blir 160 millioner dyrere enn nødvendig fordi AP i Gjøvik vil ha bommen åpen til valgdagen.
Gjøvik FrP er glad bommen er åpen, men vi vil fortsette å ha den åpen ikke som våre motstandere lokke den for de kommende 9-12 år.
Gjøvik FrP vil:
· Om mulig fjerne bommen
· Sekundært sørge for at innkrevningstiden blir så kort som mulig.
11. Boligpolitikk og arealer
Varierte botilbud og et trivelig bomiljø er av stor betydning for den enkeltes trivsel. Det er derfor av vesentlig betydning at det i kommunen er tilgang til utstrakt variasjon av boligmuligheter, tomter og alternative lokaliseringer.
I Gjøvik er det knapphet på enkelte typer tomter, dette har medført økt prispress på boliger og tomter. Dette rammer i første rekke personer og familier i etableringsfasen.
Gjøvik FrP vil sørge for at det tilbydes rikelig med offentlige og private tomter i alle deler av kommunen. På slik måte kan vi sikre at vi når det meste av etterspørselen og at prisene ikke fortsetter å stige like mye som det har gjort de senere år.
Det er kommunens jobb å sørge for at det blir regulert områder som tilfredsstiller innbyggernes ønsker. Kommunen må oppfordre private til å starte reguleringsarbeid samtidig som kommunen må regulere flere områder de selv eier til boligtomter.
Dagens boligpolitikk rammer kommunen på forskjellige måter. Personer i etableringsfasen starter sitt voksne liv med skyhøy gjeld som for flere ender i gjelds krise. Gjøvik kommune mister også verdifulle inntekter ved at personer som kunne tenke seg å bosette seg i kommunen flytter til våre nabo - kommuner fordi det ikke kan oppdrives rimelige tomter i kommunen.
Boligprisene må ned på et akseptabelt nivå i kommunen slik at alle kan få ta del i velstanden.
Det må også legges tilrette for økt boligbygging i Vardal, Snertingdal og på Biri. Slik at de som ønsker å bo i mer spredt bebygde områder for mulighet til dette.
Gjøvik Fremskrittsparti ønsker fortetting i sentrumsnære områder. Dette må allikevel ikke gå på bekostning av områdets egenart eller på annen måte virke forstyrrende på de eksisterende boliger. Vi vil så langt det er mulig lytte til naboer og la disse ha det avgjørende ord i saker om fortetting.
Gjøvik har store verdier gjennom differensierte boligområder. Det er viktig for trivselen at disse bevares og utvikles til det beste for kommunens innbyggere.
11.1 Plan og bygningsloven
Plan og bygningsloven er i utgangspunktet en positiv lov. Det vil si en lov som skal brukes for å kunne gi tillatelser. Det har dessverre vist seg at mange kommuner bruker loven feil, slik at lovverket brukes til å stanse utbygging. Endringen av loven fra 1998 har medført et tilbakeskritt. Den nye plan og bygningsloven har økt byråkratiet og forsinket saksbehandlingen, for mange føles det som en papirmessig hengemyr. Det er grunn til å anta at følgende av den nye loven medfører økt ulovlig byggeaktivitet. Hensikten skulle være det motsatte. Gjøvik Fremskrittsparti vil arbeide for å endre loven slik at ikke loven blir ei tvangstrøye verken for boligbygger eller kommune.
Så lenge loven eksisterer, vil Fremskrittspartiets representanter praktisere den så liberalt som overhode mulig, og ta mest hensyn til eiendomsretten.
I tillegg så gjør denne loven det nesten umulig å drive næringsvirksomhet innen for bygg og anlegg for små firmaer. Gjøvik Fremskrittsparti vil være en pådriver for å få vekk de bestemmelsene i loven, som gjøre det vanskelig for småbedrifter.
Gjøvik Fremskrittsparti vil:
· Begrense all byråkratisk planlegging som ikke er lovmessig pålagt.
· La den enkelte huseier selv få bestemme detaljer i egen bolig.
· Se positivt på alle søknader om byggetillatelse og private forslag til reguleringsplaner som ikke krenker andres eiendom.
· Arbeide for å forenkle godkjenningskravene, slik at seriøst og dyktig fagpersonell ikke blir tilsidesatt.
11.2 Kommunal boligutbygging
Kommuner og fylkeskommunen bør i minst mulig grad eie boliger. Selv om det i enkelte spesielle tilfeller føles naturlig at kommunen er eier, har de kommunale boliger alt for lett for å bli oppholdsplass for gjenger av rusmisbrukere eller andre kriminelle.
Ungdomsboliger var ment som et tilbud til personer i etableringsfasen, i stedet er det blitt innvandrerboliger eller sosialboliger.
Gjøvik Fremskrittsparti vil arbeide for at disse boliger omsettes for en rimelig pris til gruppen den var tenkt til å betjene.
11.3 Boliger for eldre og funksjonshemmede
Kommunen må tilstrebe å la eldre og funksjonshemmede bo i sine egne boliger så lenge de ønsker det. Det offentlige bør ikke bygge boliger, så lenge private kan dekke behovet. Men kommunene bør legge til rette for å skaffe utbyggerne tomter.
Gjøvik Fremskrittsparti vil:
· Legge til rette for bygging av trygdeboliger.
· Legge til rette for bygging av boliger tilpasset funksjonshemmede.
· At eldre som må flytte på institusjon må ha krav på egne rom.
· At ektefelle/samboere der den ene må flytte på institusjon, har krav på å få bo sammen.
Fri arealer og parker
5 Gjøvik Fremskrittsparti ser viktigheten at det blir satt fokus på våre grønt arealer. Gjennom økt satsing og forskjønning av disse vil Gjøvik øke trivselen og bidra til at kommunen blir et attraktivt sted å bo og starte næringsvirksomhet.
Gjøvik Fremskrittsparti har ledet an kampen om å hindre at Jernbaneparken blir omgjort til en skysstasjon.
Stadig vekk ser vi at kommunens park og grønt områder blir angrepet av makt eliten i kommunen. Det er et tids spørsmål hvor lenge vi kan holde disse områdene frie.
Gjøvik Fremskrittsparti ønsker å satse på å forskjønne parkene til det beste for kommunen fremfor å bygge de ned. Gjøvik Gård er et fint område men lite brukt. Gjøvik Fremskrittsparti vil arbeide for at det utarbeides en bruksplan slik at vi får klarlagt hva som må til for å øke bruken av Gjøviks perle.
Huntonstranda er et annet område som vi ønsker å bruke til friareale. Det trengs et område langs Mjøsa som kan brukes til tivoli, sirkus, markedsplass og organisert eller uorganisert lek. I dag er dette regulert til boligformål og det kan komme fire etasjers blokker på området. Gjøvik Fremskrittsparti vil arbeide for å omregulere området til friområde og gå en dialog med Gjøvik boligbyggelag om erstatnings areale.
I dag ligger det industri på deler av området med flis huggeren fra Hunton som den største areal bruker. Gjøvik Fremskrittsparti har ingen ønsker om å presse Hunton bort men vi ønsker å gå i dialog med bedriften for å finne en løsning. Huntonstranda har på mange måter vokst ifra flishuggeren og området bør brukes til hele befolkningen
Gjøvik Fremskrittsparti vil:
· Øke kvaliteten på være park og grønt arealer.
· Bevare og utvikle Jernbaneparken til et attraktivt sted å være.
· Omregulere store deler av Huntonstranda til et friområde.
12. Barn og unge
Fremskrittspartiet vil oppmuntre og arbeide for at den fine overføringen av verdier og erfaringer som skapes gjennom kontakten mellom barn, foreldre og besteforeldre gis de beste muligheter. En slik samhørighet og kontakt øker forståelsen og respekten for mennesker også utenfor familien. Fremskrittspartiet har tro på familien som fundament for alle barn.
Fremskrittspartiet tar avstand fra at politikere og byråkrater ivaretar stadig mer av ansvaret for barn, unge og eldre. En familie kan aldri erstattes av offentlig ansatte.
12.1 Skoleveier
Gjøvik Fremskrittsparti har vist og vil fortsatt arbeide for å sikre skoleveiene. Det må forventes at skolekrets grenser oftere blir flyttet i fremtiden enn de tradisjonelt har blitt. Dette gjør at fokuset på skoleveien må prioriteres. Gjøvik FrP forlanger at de andre partiene også foretar prioriteringer om hva det skal satses på. Vi vil også i kommende periode fremme forslag på å sikre skoleveier og spesielt de mest trafikk farlige. Gjøvik FrP synes det er en skam at Vestre Totenvei ikke sikres med undergang. Vi vil hvis vi kommer i posisjon ta opp igjen saken i neste kommunestyre og sikre underganger både i Vestre Totenvei og andre steder som har like høy ulykkes risiko.
12.2 Barnehager
Foreldrene må selv få velge hvordan barn skal oppdras. De må gis reelle valgmuligheter om de ønsker plass i barnehage eller barnepark, om de ønsker at en av foreldrene skal være hjemme eller ønsker en annen form for barnepass.
Dagens kontantstøtte modell er et stort framskritt for småbarnsfamilien, men den har sine klare svakheter. Sammen med barnehage forliket er barnefamilier nå gitt en helt ny mulighet til å selv kunne velge på hvilken måte barnene skal få barnepass. Fremskrittspartiet har vært med å sikre begge reformer, reformer som vi mener er av de viktigste og største løftene for barnefamilier i nyere tid.
Gjøvik Fremskrittspartiet tar avstand fra de rigide kravene som gjør det umulig å skape reell valgfrihet og et rimeligere barnehagetilbud. Selv om vi nå får billigere egenandel på barnehage plasser vil det fortsatt være behov for å sikre en billig barnehage drift. Fremskrittspartiet vil også ha flere konkurranse faktorer som kvalitet og divergerende tilbud inn i barnehage sektoren.
Gjøvik Fremskrittsparti vil sikre et slikt spektrum av tilbud gjennom anbud på drift av barnehagene. Konkurranse har alltid skapt divergerende og bedre tilbud. Dette vil vi også benytte i barnehage sektoren.
Gjøvik Fremskrittsparti vil:
· Overlate opprettelse og drift av barnehager og barneparker til private institusjoner, organisasjoner og bedrifter.
· Gi private og offentlige barnehager nøyaktig de samme betingelsene fra kommunen.
· Sørge for at de kommunale barnehagene ikke forfaller.
· Utbetale kontantstøtten direkte til alle barnefamiliene, i stedet for betale beløpet til barnehagene.
· Gjøre det mulig å gi et alternativt barnehagetilbud, også for de som ikke kan betale for dagens tilbud, gjennom å si nei til overdrevne bemannings- og arealkrav.
· Så lenge dagens krav finnes, si ja til alle søknader om dispensasjon, så lenge de fremmes i forståelse med foreldrene.
12.3 Barnevern
Formålet med barnevernet er å sikre alle barn en god og trygg oppvekst. Dette skjer best hvis vi erkjenner at barna er foreldrenes ansvar. I de aller fleste tilfeller vil det beste for barnet være å vokse opp hos foreldrene.
Myndighetene skal derfor ha svært gode grunner for å ta barn fra foreldrene. For å bedre rettssikkerheten må tvangssaker behandles av det ordinære rettsapparatet. Det vil bedre muligheten for å få alle opplysninger på bordet, og for at de som tar avgjørelsen er kompetente.
Barnevernet i Gjøvik må bruke mye mer av sin tid på å hjelpe familier som er i vansker til å klare seg i hverdagen, fremfor å gjennomføre tvangsvedtak.
Gjøvik Fremskrittsparti vil:
· At barnevernet i alle saker skal ha som hovedmål å støtte opp om eksisterende familie i stedet for å bryte den opp.
· Gå imot at barn tas fra foreldrene, med mindre det er alvorlig fare for dets fysiske eller psykiske helse.
· At en forsvarer bringes inn i saken, med en gang et tvangsvedtak vurderes.
· Gå inn for at alle tvangssaker behandles av rettsapparatet.
· Bygge ut et nett som sikrer at barn som blir omplassert, blir plassert i et trygt miljø straks.
· Nedprioritere unødvendig papirarbeid for å forhindre at saker blir liggende ubehandlet.
· Gå imot å bruke IQ tester som utslagsgivende ved omsorgs saker.
12.4 Ungdom
Fremskrittspartiet har tro på ungdommen. Ungdom har fantasi og tiltakslyst, og er ingen svak gruppe som er avhengig av offentlige tilskudd på alle områder. Fremskrittspartiet vil se positivt på de tiltakene ungdommen står bak selv eller i samarbeid med frivillige voksne. I prioriteringen innen kultursektoren vil Gjøvik Fremskrittsparti prioritere støtte til barn og ungdom, framfor støtte til annen kultur.
Mange ungdommer er avhengig av at de voksne gjør en innsats blant våre friville lag og idretts organisasjoner.
Gjøvik kommune må legge tilrette for at alle ungdomer skal kunne få et tilbud.
Gjøvik Fremskrittsparti vil:
· Ikke behandle ungdommen som noen svak gruppe.
· La ungdom og ungdomsorganisasjoner i størst mulig grad selv stå for drift og organisering av egne aktiviteter.
· Sørge for at idrettsorganisasjoner har gode rammebetingelser.
· Opprettholde dagens ungdomsklubber
13. Kultur og fritid
Gjennom tildeling av stipendier og kommunale støtteordninger setter det offentlige normer for hva som er "god" - og støtteberettiget kultur- og hva som er "dårlig" kultur. Et kulturliv som baserer seg på et slikt system er ikke et fritt og mangfoldig kulturliv, men et kulturliv som utvikler seg ut fra vissheten om offentlig støtte. Fremskrittspartiet ønsker et kulturliv som bygger på frihet og selvstendighet.
Gjøvik Fremskrittsparti vil kanalisere støtte til kultur gjennom organisasjoner og lag.
Det prisverdige arbeid som blir gjennomført av alle frivillige lag og organisasjoner må prioriteres innen for kulturbudsjettene.
13.1 Ånds og ytringsfrihet
Fremskrittspartiet vil ha et samfunn hvor alle kan delta i en åpen meningsutveksling.
Uønskede meninger må bekjempes gjennom argumentasjon og ikke gjennom loven.
Ånds- og ytringsfriheten må ikke begrenses gjennom konsesjonsordninger som stenger enkelte ute fra å bruke mediene, eller gjennom offentlig støtte og subsidier som gjør at enkelte premieres på bekostning av andre.
Gjøvik Fremskrittsparti vil:
· La alle trossamfunn fritt få bestemme over sin egen arbeidsform, organisasjon og forkynnelse.
· Innenfor Den Norske Kirke gi hver enkelt menighet størst mulig selvstyre.
· Avvise offentlig finansiering av radio og TV-selskaper, og gi dem full anledning til selv å velge finansieringsformer.
· Så lenge dagens lovverk eksisterer, si ja til alle søknader om konsesjon fra radio og TV-stasjoner, videoutleie og -salg.
· Gå imot offentlig styring av videoforhandlere, og la bransjen styres av ordinær lovgivning.
· Arbeide for å liberalisere den såkalte "pornoloven".
13.2 Teater, kino og musikk
Kulturarrangementer er ingen sak for det offentlige, og skal ikke finansieres ved hjelp av skattebetalernes penger. Den enkelte må selv få velge hva han/hun ønsker å se og høre. Den enkelte må selv vise gjennom sine valg hva det er behov for. Da kan økonomiske og menneskelige ressurser utbyttes bedre.
De best drevne kinoer både i Norge og andre land det er naturlig å sammenlikne oss med er privat drevet. Det offentlige kinotilbudet har vist seg som et kostbart system som ikke behøver ta innbyggernes ønsker på alvor. Gjøvik Fremskrittsparti vil derfor arbeide for å sette driften av kommunale kinoer ut på anbud.
Gjøvik er en musikk - by, vi har mange kvalitets grupper både innen pop/rock og klassisk. Fremskrittspartiet vil gi dem muligheten til å utvikle seg videre gjennom å legge forholdene tilrette for øvelses steder.
Gjøvik Fremskrittsparti vil:
· Basere teatre, kinoer og konsertlokaler på selvfinansiering.
· Si nei til offentlig støtte til teater- og andre sceneprosjekter.
· Sette Gjøvik Kommunale Flerkino ut på anbud.
· Si ja til søknader om privat kinodrift.
· Redusere antall offentlig ansatte innen kultursektoren.
13.3 Biblioteker, museer og kunst
Museer og biblioteker er et viktig kulturtilbud. Virksomheten må likevel i større grad ta hensyn til etterspørselen etter slike tjenester.
Inntektssiden må bli styrket, og målet er at virksomheten drives selvfinansierende.
Biblioteker og museer bør gjøres om til selvstyrte stiftelser, hvor det offentliges engasjement begrenses til å gi et tilskudd pr. besøkende så lenge det gis tilskudd. På den måten oppmuntres institusjonene til å tiltrekke seg publikum, og flere vil fatte interesse for tilbudene.
Kunstnere må som alle andre leve av sitt arbeid. De som ønsker å leve av kunsten, må produsere kunst det er kjøpere til.
Gjøvik Fremskrittsparti synes prosjektet med bibliotek på brenneriet er et meget interessant prosjekt. Vi vil under forutsetning av at de private aktører skaffer sin del av kapitalen gå inn for nytt bibliotek på brenneriet.
Gjøvik Gård er av de aller viktigste kultur historiske plasser i Gjøvik. Vi vil derfor ruste opp Gjøvik Gård til en langt bedre standard enn vi har i dag. Gjøvik FrP vil gjøre forsøk med å lage Gjøvik Gård til en blomster oase hvor også kanaler blir åpnet fra Hunnselva.
Gjøvik Fremskrittsparti vil:
· Under gitte forutsetninger gå inn for nytt bibliotek på brenneriet
· At bibliotek bøker må dekkes fullt ut ved tap eller ødeleggelse.
· Ta vare på de viktige museums områdene som finnes på Eiktunet, Gjøvik gård med mer, fremfor å opprette nye.
· Dekke bibliotektjenesten for funksjonshemmede fullt ut.
· Se positivt på økte inntekter til bibliotek og museer, enten det er snakk om sponsing eller egenbetaling.
· Lage prøve prosjekt med Gjøvik Gård som utgangspunkt for en blomster oase i Gjøvik.
13.4 Friluftsliv
Norge står fra naturens side i en særstilling, med rike muligheter til et mangfoldig friluftsliv. Dette bør flest mulig få delta i. Derfor må flere av de eksisterende lover og reguleringer liberaliseres eller oppheves.
Fremskrittspartiets lokalpolitikere vil praktisere det någjeldene lovverket liberalt.
Gjøvik Fremskrittsparti vil:
Se positivt på hyttebygging.
Forenkle lovverket og byråkratiet som regulerer mulighetene til jakt og sportsfiske.
Avvise betydelige avgifter på jakt i egen skog.
Se positivt på båtliv og utbygging av småbåthavner.
13.5 Friluftsliv
Gjøvik fremskrittsparti går inn for å ruste opp og bevare våre parker og fritidsområder. Grønne lunger i sentrum eller sentrumsnære områder er en viktig del med hensyn til våre innbyggeres trivsel. En grønn lunge kan brukes visuelt eller på en mer fysisk måte. Fremskrittspartiet vil påvirke Gjøvik Kommune til å ruste opp de områder vi har, så de blir mer brukervennlige for folk i alle aldre.
Gjøvik fremskrittsparti vil bevare den siste delen av strandområdet (Huntonstranda) utenfor sentrum til et tur og rekreasjonsområde. En av de aller siste områder hvor sentrum grenser ned mot Mjøsa er truet av boligbygging. Fremskrittspartiet sier kategorisk nei til en slik utbygging.
Gjøvik fremskrittsparti ønsker å sikre allmenn ferdsel i en hundre meters sone langs Mjøsa. Vi ønsker derfor en rask opprydning i ulovlig byggevirksomhet innenfor denne sone. Nye byggetillatelser vil kun bli gitt hvis sterke grunner taler for det. Det er viktig for alle som beveger seg ved Mjøsa at de skal kunne gjøre det uten å måtte føle at de trenger seg på andre. Strandområdet er et område som tilhører alle, ikke den enkelte.
Det er allikevel viktig at de nye retningslinjer ikke for tilbakevirkende kraft. De som har bygget langs Mjøsa i lovlige former må selvsagt få beholde sine bygg. Det er ulovlig bygging det må slås ned på og ikke de som har bygget lovlig etter datidens regler.
Vannstanden i Mjøsa er oppregulert 1,5 meter siden mange hytter ble bygd, dette kan ikke den enkelte hytte eier lastes for.
Gjøvik Fremskrittsparti er positive til bygging av nytt hotell på hovdetoppen. Vi vil kun tillate en svært begrenset boligbygging for a del finansiere et slikt prosjekt. Det er viktig for FrP at friområdet rundt blir bevart og at vi beholder et skogsområde så nært sentrum også for fremtidige generasjoner.
14. Alkohol
Alkohol er et lovlig nytelsesmiddel. Tankegangen om at all bruk er misbruk må motarbeides.
Fremskrittspartiet vil gå inn for å gi tillatelser til salg og skjenking av alkohol når det søkes om det, hvis ikke tungtveiende grunner taler imot. Fremskrittspartiet vil at bevillinger skal være lett å få og lett å miste. De som ikke forholder seg etter det oppsatte regelverk må regne med å miste bevillingen raskt.
Gjøvik Fremskrittsparti vil ikke gi skjenkebevilling til gatekjøkken og andre bedrifter som tradisjonelt ikke serverer alkohol.
Det er en selvfølge at skjenkestedene tar hensyn til sine naboer, det vil kunne være aktuelt å gjøre sanksjoner mot serveringssteder som ikke etterkommer pålegg om å ta hensyn til nærmeste omkrets.
Kontroll oppgaven i kommunen har bedret seg, vi vil allikevel sørge for at det blir bedre rettsikkerhet for serverings stedene. Skal det være rettferdig kontroll må ulovligheter bevises og ikke bare gjennom påstander. Rettssikkerhet for skjenkesteder er i dag ikke eksisterende. I et moderne samfunn må rettssikkerhet gjelde for alle.
Gjøvik Fremskrittsparti vil:
· Ikke motarbeide kultivert omgang med alkohol.
· At skjenkebevillinger skal være lett å få og lett å miste.
· Gå imot et hvert forsøk på å gjeninnføre at salgstidene for øl begrenses.
· Oppmuntre til holdningskampanjer.
· La utestedene i Gjøvik få holde åpent til 03.00
· Motarbeide holdninger om at alkohol og narkotika sidestilles.
· La de som har bevilgning for øl også få bevilgning for sprit.
· Øke serveringstiden for uteservering til kl 24..00.
