
Stortinget, 19. mai 2000
FREMSKRITTSPARTIETS
STORTINGSGRUPPE
fra Stortingsrepresentantene Thore A. Nistad og Christopher Stensaker,
Vil auksjonere mobilkonsesjoner!
- Følg Storbritannias eksempel og sett UMTS konsesjonene ut på auksjon, sier Fremskrittspartiets samferdselsespolitikere Thore A. Nistad og Christopher Stensaker.
Regjeringens forslag om å ta inn 400 mill. i tildelingskonsesjon samt en årlig frekvensavgift bør erstattes med å auksjonere ut de fire konsesjonene innenfor EØS-området, mener de to:
- Den store interessen for UMTS (Universal Mobile Telecommunication Systems) etter de første auksjonene i Storbritannia viser at det er auksjonsprinsippet som er det beste for å få en hurtig og effektiv utbygging av mobilnettet på kommersielt grunnlag i Norge. Det er tydelig at Storbritannias auksjoner har vært en suksess.
Det forutsettes selvsagt at Samferdselsdepartementet ved innføringen av tredje -generasjons systemet for mobilkommunikasjon i Norge (UMTS) på forhånd klarlegger kriteriene for utbyggingsgrad og utbyggingshastighet m.m. Norge har både på operatør og brukersiden ligget i forkant når det gjelder å ta i bruk mobilkommunikasjon, og det er utviklet en høy kompetanse på utbygging av nett og tjenester for mobilkommunikasjon. Selv om prisene har gått ned, kan man ikke si at konkurransen i dagens nett er tilfredsstillende, sier Nistad og Stensaker, og viser til at det i dag kun er to operatører som stort sett følger hverandre på pris og tilbud.Ved å auksjonere bort fire nye lisenser i det nye systemet og også tillater integrasjon i eksisterende så skulle det ligge godt til rette for økt konkurranse og lavere priser.
FrP er dessuten uenig med flertallet på Stortinget som i tillegg til en inngangsbillett pr. konsesjon på 100 mill. også vil ha en årlig frekvensavgift noe som vil fordyre bruken av mobiltelefon i Norge. Det vil etter Nistad og Stensakers syn også være mer forutsigbart for utbyggere at auksjonsprinsippet benyttes.
