
16.08.2001
Jens Stoltenberg
- Folk flest taper på Høyre
- Folk flest vil tape på Høyres forslag til sykelønn og skatt- og avgiftspolitikk, sier Jens Stoltenberg. Dette framkom i en debatt med Jan Petersen i ValgTabloid i torsdag kveld. Tjener du 275 000 kroner og er syk tre enkeltstående dager i løpet av et år, er alle skatte- og avgiftslettelsene til Høyre borte før den tredje dagen er omme. Det viser Høyres egne regnestykker.
- Folk flest vil tape på Høyres forslag til sykelønn og skatt- og avgiftspolitikk, sier Jens Stoltenberg. Dette framkom i en debatt med Jan Petersen i ValgTabloid i torsdag kveld (16.08.01). Tjener du 275 000 kroner og er syk tre enkeltstående dager i løpet av et år, er alle skatte- og avgiftslettelsene til Høyre borte før den tredje dagen er omme. Det viser Høyres egne regnestykker.
- Skatteletten du får med Høyre framgår av de forslag partiet har fremmet i Stortinget. Høyre har selv regnet på hva den enkelte får gjennom avgiftslettelser. Vi går ikke god for Høyres regnestykker når det gjelder avgiftslette. De er mangelfulle. De tar ikke fullt ut hensyn til avgiftslettelsene ved redusert matmoms og økte bensinpriser i distriktene som følge av Høyres kutt i fraktutjevningstilskuddet, sier Jens Stoltenberg.
-Men selv når vi legger Høyres egne tall og forutsetninger til grunn, vil folk flest tape på Høyres politikk. Høyres forslag til sykelønnsordning innebærer at du ikke får lønn den første dagen du er syk, halv lønn de neste to dagene og deretter 90 prosent lønn resten av sykelønnsperioden. En dag uten lønn betyr i følge Høyres egne beregninger et tap på 865 kroner - netto.
Høyres egne tall viser at en som tjener 275 000 kroner vil tape 2595 kroner på å være syk tre enkeltstående dager i løpet av ett år med Høyre-styre. Skatteletten på 420 kroner er borte før lunsj den første dagen, og skatte - og avgiftslettelsene, som Høyre selv har regnet til 2 152 kroner, er borte i løpet av den tredje dagen.
De som vil tape ekstra mye med Høyres forslag er de som blir langvarig syke. Blir du med 275 000 kroner i inntekt syk i ett år taper du 19 028 kroner, selv når alle skatte- og avgiftsløfter er medregnet, gitt Høyres egne tall og beregninger.
- En person med en million i aksjeutbytte vil få 110 000 kroner i skattelette. Høyre prioriterer skattelette til de med høyest inntekt framfor full lønn under sykdom. Dette er usosialt og urettferdig, sier Jens Stoltenberg.
