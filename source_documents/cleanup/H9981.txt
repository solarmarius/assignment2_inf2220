
Dato 13.mars 2006
Høyres Stortingsgruppe
En bussjåfør - en bussjåfør..?
I dag kan en dansk bussjåfør på over 70 år og med god helse kjøre buss i Norge, mens det samme ikke er tilfelle for lokalkjente nordmenn. Dette blir absurd og jeg etterlyser snarlig handling fra Samferdselsdepartementet, sier Øyvind Halleraker
Konkret vurdering, ikke absolutte og firkantede regler
Dette er særnorske regler kan virke konkurransevridende. Vi må ha en konkret vurdering av hvert enkelt tilfelle, sier Halleraker. Jeg er kjent med noen få dispensasjoner, men reglene må ta inn over seg at andre land koster på seg å vurdere dette konkret. Dessuten er de fleste 70 åringer er langt sprekere enn noen gang, fortsetter Halleraker.
Tar fra alle sjåfører som driver yrkestransport retten til å utøve sitt yrke etter fylte 70 uansett helse.
Dagens ordning pålegger alle yrkessjåfører å legge inn årene ved fylte 70. Det blir alt for rigid. Den forrige regjeringen påbegynte et arbeid her og jeg hadde forventet at arbeidet i departementet for lengst hadde resultert i en endring.
Dette er et for inngripende vedtak til å opprettholde en så firkantet ordning, avslutter Halleraker.
