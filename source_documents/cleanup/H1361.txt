
Stortinget, 15/12- 1999
FREMSKRITTSPARTIETS
STORTINGSGRUPPE
Fra stortingsrepresentant Ursula Evje, Fremskrittspartiets utdanningspolitiske talskvinne.
Høyskolen i Akershus må prioriteres!
- Jeg tar sterk avstand fra Kirke-, utdannings- og forskningsminister Jon Lilletuns uttalelser i Stortinget i dag om at høyskolen i Østfold må prioriteres før samlokalisering av høyskolen i Akershus, sier Ursula Evje.
 Når Lilletun tydeligvis mener at behovet er større i Østfold enn i Akershus, må jeg få lov til å minne ham på at en snarlig løsning på samlokaliseringsspørsmålet i Akershus er helt avgjørende for den videre utbyggingen innen sykehussektoren i Akershus, sier Evje.
Utbyggingen av Sentralsykehuset i Akershus medfører at sykepleierutdanningen mister sine lokaler og blir mer eller mindre satt rett ut på gaten.
 Nå når tomtespørsmålet er avklart må staten få fortgang i denne prosessen, slik at vi ikke får en krise innenfor sykepleier utdanningen, sier Evje, som synes det er påfallende at Statsråd Lilletun setter dårlig administrasjon og styring opp mot utdanning av sykepleiere i Akershus.
