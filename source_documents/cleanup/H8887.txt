
17. desember-04
Stortingsrepresentant Carl I. Hagen (FrP)
- Solberg altfor ettergivende
- Erna Solberg gjør knefall for islamsk fundamentalisme når hun vil tvinge gjennom en rett til å bære det islamske hodeplagget "hijab" på arbeidsplassen, sier Carl I. Hagen.
Kommunalminister Erna Solberg (H) varslet i dag en ny diskrimineringslov som blant annet innebærer forbud mot uniformskrav på arbeidsplassen som hindrer muslimske kvinner å bære hijab.
- Solberg har ikke forstått det Frankrike har forstått, nemlig at hijab ikke er et religiøst plagg, men et politisk, islamistisk plagg som på en "uskyldig" måte brukes til å utbre islamsk fundamentalisme, sier Hagen
Han beklager sterkt at Solberg nå vil tillate dette plagget i strid med arbeidsgivers rett til å praktisere uniformsregler på arbeidsplassen.
- Dette er å gi etter for press fra islamske fundamentalister. Solberg burde gjort det motsatte, og tatt standpunkt mot islamsk fundamentalisme, som er en av de største utfordringene verden i dag står overfor, og som står bak mesteparten av verdens terrorvirksomhet.
