
11/2-01
- Viktige skritt for å styrke lokaldemokratiet
- Regjeringens beslutning om å foreslå å omgjøre tidligere vedtak om oppgavefordeling mellom stat, kommuner og fylke er viktige skritt for å styrke lokaldemokratiet og helt i tråd med Venstres program, sier Venstres leder Lars Sponheim.
Han viser til Venstres stortingsvalgprogram som slår fast at framtidige reformer må gi mer og ikke mindre folkevalgt styring over viktige samfunnsoppgaver og at politiske styringsoppgaver som tidligere har lagt under statlige etater på lokalplan kan overføres til kommunene.
Venstres leder ser også fram til forsøksordningene med såkalte "enhetsfylker" som Venstre har vært pådriver for å få til. - Dette vil for borgerne innebære en forenkling av den offentlige organiseringen på regionnivå og vil kunne være ett ledd i forenkling og avbyråkratisering. Også forsøksordningen med kommunal oppgavediffernsiering vil kunne flytte makt og innflytelse nærmere borgerne, sier Sponheim.
