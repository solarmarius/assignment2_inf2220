
2003-08-29
Sør-Trøndelag Pensjonistparti
Bedre HELSE - VELFERD - OMSORG
Idegrunnlag
Pensjonistpartiet bygger sitt idegrunnlag på det kristne verdigrunnlag, på Grunnloven og rettsstatens verdigrunnlag og arbeider for en styrking av folkestyret. Ved fylkestings- og kommunevalget prioriterer partiet de nære ting som angår unge, eldre, trygdede, pensjonister og alle som har det vanskelig i samfunnet.
Valget 2003
Ved valget 2003 stiller PP liste ved:
Fylkestingvalget
Trondheim bystyre
Ørland kommunestyre
Bjugn kommunestyre
Røros kommunestyre
Hovedoppgaver i valgperioden
PP vil:
Overvåke utbyggingen av helsevesenet i hele fylket, herunder sykehus, sykehjem og hjemmebasert omsorg. PP krever mer åpenhet og folkevalgt styring av våre sykehus og det psykiatriske helsevesen og økt bemanning i alle deler av sykehus og omsorgstjenestene. PP går i mot at helse- og omsorgstjenester konkurranseutsettes.
Arbeide for å øke og trygge rettighetene for de trygdede, pensjonister og de funksjonshemmede. Arbeide for nedsettelse av avgifter og egenandeler, skatt (egenandel) på sykdom må falle bort. Gjeninnføre gravferdshjelp til alle. Opprettholde og øke særfradraget.
Styrke kollektivtilbudet i alle deler av fylket, herunder opprettholde honnørordningene.
Alle over 67 år gis fri tannlegebehandling.
Tiltak for de unge
PP vil:
Øke utdanningskapasiteten i alle skoleslag.
Bedre undervisningen bl.a. bedre IT-undervisningen, gi alle elever gratis skolebøker t.o.m. videregående skole.
Redusere elevtallet i klassene på barnetrinnet.
Gi lærerne nødvendig etterutdanning til styrking av kompetanse.
Sikre skoleveien for 6-og 7 åringer, om nødvendig gi fri skoleskyss.
Øke kampen mot alle typer rusmidler.
Øke tilskuddet til fritidsaktiviteter idrett, musikk, sang, teater mv.
Ingen nedleggelse av videregående skoler.
Styrking av folkestyret
PP vil:
Arbeide for at eldre, uføre og unge tar del i samfunnsstyringen på en bedre måte enn tilfelle er i dag.
Arbeide for at all offentlig forvaltning på fylkes og kommunenivå blir mest mulig samordnet og rasjonalisert ved at det utvikles felles administrasjonsordninger innen bl.a. økonomistyring, regnskap, lønn herunder også felles reiseregulativ.
Opprettholde et troverdig forsvar.
Finansiering
Midler til fellesformål økes, bl.a. ved omfordeling og ekstra bruk av midler fra oljefondet. De høyest lønnede må yte noe mer til felleskapet!
Sett mennesket i sentrum - gi alle trygghet i hverdagen.
Alle mennesker er likeverdige og skal ha de samme rettigheter til å leve et verdig liv. Et hvert menneske må gis livsbetingelser slik at alle kan ha trygghet for hverdagen.
Har ditt gamle parti glemt deg? Glem ditt gamle parti . STEM PERSNJONISTPARTIET!
