
10. desember 1999
Fra stortingsrepresentant Olaf Gjedrem
Åpent for privat arbeidsformidling
-Eg er svært tilfreds med den løysinga vi nå har fått i samarbeid med Arbeiderpartiet. Dei raske endringane i arbeidsmarkedet fører til behov for auka fleksibilitet. Den løysinga vi har kome fram til ivaretar både behovet for fleksibilitet på arbeidsmarknaden og arbeidstakaranes rettar. Regjeringa får gjennomslag for dei prioriteringar som ligg i forslaget og som var ei vidareføring av Blaalid-utvalgets innstilling. Dette uttalar Olaf Gjedrem, stortingsrepresentant for Kristeleg Folkeparti.
Det er svært positivt at vi nå har fått til ei brei forståing av behovet for ei liberalisering av reglane på arbeidsmarkedet. Dagens forbud mot privat arbeidsformidling vert oppheva og reguleringane vert lagt på innleige. For å sikra seriøsitet ved verksemdene som driv arbeidsformidling sett ein krav om aksjeselskap eller tilsvarande midlar som bankgaranti. Verksemder som treng vikarar frå vikarbyrå, kan leige inn så langt det er tillatt etter reglane om midlertidig tilsetting.
For bedriftar som ikkje har til formål å drive utleige er det enighet om at desse fritt kan leia inntil 10 prosent av arbeidsstokken og dersom dette ikkje gjeld for meir enn eitt år. Dersom ein treng å leie inn ein større del av arbeidssstokken enn dette, kreves det avtale med dei tillitsvalgte ved verksemden.
Vidare er det fleirtal for å omgjera Arbeidsdirektoratets styre til eit råd. Det er og fleirtal for å opprette eit statleg utleieselskap som vil ivareta viktige arbeidspolitiske mål.
