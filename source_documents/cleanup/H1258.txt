
Samfunnspartiets Partiprogram for Valget 1997-2001
Vi er et anarkistisk parti som arbeider for å bekjempe etablerte fordommer, vi tenker da spesielt på problemstillinger omkring sex, innvandring og narkotika.
Samfunnspartiet er et tilbud til alle de som andre partier ikke synes å respektere stemmene til.
Derfor vil vi være et tilbud til : Horer, Anarkister, Svartarbeidene, Heimbrentkokere, Råkjørere, Tyvfiskere, Alenemødre, Småkriminelle, Narkomane, Gjeldsslaver, Alkoholmisbrukere, Minstepensjonister, Arbeidsledige, Rockere, Homofile og andre utstøtte, som f.eks. Nordnorske latsabber, og alle de som ville det gode men som alikevell feilet.
Samfunnspartiet ønsker å sette humanismen og nestekjærligheten på dagsorden ved å arbeide for at disse verdiene skal komme til uttrykk i den praktiske politikk.
Samfunnspartiet vil omskape språket Rock and Roll til politisk virkelighet, det betyr at vi må ta ungdommen på alvor, det vil vi gjøre ved å plassere deler av oljefondet i realkapital i form av boliger, isteden for å ha pengene plassert i krakk utsatte utenlandske banker. Leilighetene skal så leies ut billig til unge boligsøkere og studenter. Inntil myndighetene tar nyfattige boligsøkere på alvor støtter Samfunnspartiet ulovlig husokkupasjon. Vi vill også oppfordre husløse til å slå opp telt i offentlige parker for å synliggjøre sin virkelighet. Ved å avskaffe statskirken sparer samfunnet årlig 3 milliarder, disse pengene kan brukes til boligtiltak.
70% av innesatte i norske fengsler sitter der for narkotikarelaterte forbrytelser. Ved å gi de narkomane gratis stoff reduserer vi teoretisk 70% av de domstoldømte forbrytelser. Årlig sparer vi ca 100 unge mennesker narkotikadøden, samtidig hindrer vi framveksten av Politistaten (romavlytting, tysting og Politiprovokasjon). De frigitte Politiressursene kan da benyttes til å stoppe hverdagsvolden i samfunnet.
Samfunnspartiet ønsker en sterkere fagbevegelse da den er den eneste gjenværende garanti for velferdsstaten. Partiet ønsker alikevell å innføre karensdager ved sykdom og la sykepengene være 90% av full lønn, pengene spart ved dette skal gå til å øke minstepensjonene.
Samfunnspartiet går inn for å legge Opraen til Bodø, mot at Oslo får badestrand på Rådhusplassen. Det vulgær-kapitalistiske monumentet Aker brygge bør rives for å gi sjøsiden en pen fasade.
Oslobenken går inn for å legge motorvei fra Bygdøylokket til Oslo-tunellen under lokk samt Mosseveien helt ut til Holmlia krysset.
Hele Gjelleråsen og randsonen i Sørkedalen legges ut til boligformål for å dempe prisveksten i Oslo.
Samfunnspartiet mener at adelen er noe man forbinder med Holbergs komedier og at det ikke hører hjemme i vår tid. Marka tilhører ikke Løvenskjold, og Samfunnspartiet ønsker derfor å aksjonere for at myndighetene tar et initiativ for å få dette stadfestet. Forøvrig går samfunnspartiet inn for å utplassere slagbjørn fra distriktene i Nordmarka.
Vi tror ikke på den kapitalistiske sjørøverfilosofien om å kjøpe alt billig for å selge det dyrt. Derfor er vi tilhenger av at staten har kontroll med storkapitalen.
Statlig oppkjøp av Industri, Bank og Forsikring. Eierskap skal være etter modell av Norsk Hydro.
Årlig bygging av 5000 boenheter for å få ned prisene på boliger.
Obligatorisk Militærtjeneste for jenter uten barn.
Sterk økning av studieplasser.
Utplassering av rovdyr i Nordmarka.
Ja til fangst av Kystsel og Hval, innenfor en bærekraftig bestand.
Samfunnspartiet ønsker sosial IQ-test av alle autoritetsyrker som Politi, Parkeringsvakter, Fangevoktere etc., de med dårligst skår tilbyes arbeid på Svalbard, de verste tilbyes uføretrygd.
Innvandringen skal stoppes til Norge, og antallet reduseres ved å kjøpe oppholdstillatelse i lavkostland.
Årlig utdeling av 100 amnestier.
Nordnorgesbanen utvides til Narvik.
Ja til veldrevne bordeller, Nei til halikker og andre fordyrende ellementer.
Flat skatt og ett fast avdrag (100.000?)
Nei til nedlegging av Postkontorer.
Høyere kvoter til Kystfiskerne og flere konsesjoner til kystfiskerne på bekostning av trålerne.
Hurtigruta skal anløpe de samme havner som i dag, legger de ned noen havner blir konsesjonen dratt inn.
Helsekøene må avvikles øyeblikkelig, alle garantier innen helsevesenet må innfries nå.
Nei til nedleggelse av sykehus, ja til opprettelse av akuttavdelingen ved hvert sykehus i hele landet, hvis staten ikke klarer å opprettholde dette må konsesjonen bli dratt inn og overføres til private sykehus under statlig oppsyn.
Ja til fritidsfiske etter Laks, sjøørret, sjørøye og andre Anadrome Laksefisker, med stang, dorg, oter og håndsnøre.
Ja til bruk av Sneskuter i regulerte løyper, disse løypene må bli lagt opp av lokale myndigheter i samarbeid med lokale Sneskuter klubber, reglene må bli like over hele landet, på isbelagte vann må Sneskuter og Småbåter bli betraktet som likeverdig.
Flere hytteområder til den vanlige mann/kvinne som ferdes i fjellet, dette må bli regulert slik at det ikke fremstår som hyttebyer, det bør være ca. 1 km mellom hyttene på fjellet.
Nei til drift av rein med Motorkrossykler og Helikopter på fjellet og i Nasjonalparkene. Samene i Norge må finne seg i Norske lover og regler, vil de drive etter egne premisser får vi avse en del av Finnmarksvidda, dette vil medføre stopp i overføringer fra den Norske stat, og de får ha sametinget som styrende organ.
Samfunnspartiet går inn for å stoppe den pågående sentraliseringen av Norge, vi vil gå inn for å gjenskape småe lokalsamfunn.
Ved å stemme på oss blir dere lurt, men sannsynligvis bare det halve av mot å stemme på de andre partiene.
Ha et godt valg.
