
27.11.2005
Unge Venstre sentralstyre
Slepp kongefamilien fri
Unge Venstre sitt sentralstyre gratulerer det norske kongehuset med hundreårsjubileet.
Som presang vil vi gje dei kongelge ytringsfridom, religionsfridom, rett til privatliv og røysterett. Som konsekvens må vi erstatte monarkiet med republikk, men det har den folkekjære kongefamilien etter hundre års teneste sanneleg gjort seg fortent til.
Alle menneske bør ha rett til å forme eigne liv, og vi meiner det er eit overgrep at einskilde personar blir fødd ufrie på grunn av ei udemokratisk statsform.
I likskap med alle andre norske born fortener prinsesse Ingrid Alexandra ei oppvekst utan press frå offentlegheita om kva ho vil gjere med livet sitt. Unge Venstre sitt sentralstyre ber det norske folk om å sleppe kongefamilien fri. Hundre år er nok.
