
Mandag, 25. oktober 1999
Fra Kristelig Folkepartis Kvinner:
Tvangsekteskap - brudd på menneskerettene
Tvangsekteskap er et overgrep mot menneskets frihet som Kristelig Folkepartis Kvinner tar sterkt avstand fra. Også kvinner med fremmedkulturell bakgrunn må selv få velge hvem de vil gifte seg med, uttaler KrFKs landsstyre, samlet til møte i Stjørdal 22.-24. oktober.
Menneskerettene gir kvinner som menn rett til personlig frihet som er uforenlig med å tvinges til et ekteskap en ikke ønsker.
Innvandrerforeldre i Norge må ta ansvar for at brudd på menneskerettene og krenking av norsk lov på dette området opphører.
Kristelig Folkepartis Kvinner ber Regjeringen om å fremme nødvendige lovendringer slik at jenter og kvinner som har havnet i en slik vanskelig situasjon får rettsbeskyttelse i Norge.
