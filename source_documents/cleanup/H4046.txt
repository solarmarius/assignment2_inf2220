
27.4.2001
Morten Lund,
Pressemelding fra
SND-MILLIONENE TIL RØKKE I SPØRRETIMEN:
SKAL SND ALENE FÅ BESTEMME HVOR FOLK SKAL BO?
I onsdagens spørretime må Næringsministeren svare på om de folkevalgte organer i Nord-Norge har deltatt for å bestemme den framtidige struktur i filetindustrien som dannes ut fra enkeltvedtak i SND. Bakgrunnen er vedtak om å bevilge 75 millioner kroner til å modernisere Røkke-anleggene i Melbu og Hammerfest.
Spesielt i denne landsdelen er det struktur og lokalisering av fiskemottak og foredlingsanlegg som bestemmer hvor folk kan bo. SND har kommet til at det overkapasitet i filet-industrien, og at det bør satses på å modernisere et fåtall anlegg i attraktive lokalsamfunn med stabil tilgang på råstoff.
Har fylkestingene gjort vedtak som SND bygger sin strategi på?
Hvem skal avgjøre hva som er attraktive nok lokalsamfunn? Og hva med de bedrifter som ligger på lite attraktive steder, men som er helt avgjørende for at folk kan bo der?
Er det ikke best samfunnsøkonomi å sikre at alle fiskevær har sine mottaksanlegg med mest mulig videreforedling, og der de godt betalte spesialprodukter kan lages?
Skal ikke også SND bidra til å støtte mest den type eierskap som det er bred enighet om å prioritere -lokale, aktive, langsiktige eiere som bidrar til at gevinstene blir igjen på småstedene?
Hvor store skal de aller største bedriftene få statlig hjelp til å bli, når de totale fiskeressursene er små og SND´s pengesekk er alt for liten?
