
Stortinget, 2. mars, 2001
FREMSKRITTSPARTIETS
STORTINGSGRUPPE
Fra Stortingsrepresentant Per Sandberg, Fremskrittspartiets familiepolitiske talsmann
Godt forslag til barnebidragsregler
Regjeringen har i dag fremlagt et forslag til endringer i reglene for barnebidrag.
Fremskrittspartiet stiller seg svært positiv til det fremlagte forslaget.
- Det nye forslaget til endringer i reglene om barnebidrag er meget positive, sier Fremskrittspartiets familiepolitiske talsmann Per Sandberg, som nå regner med at de nye reglene vil bli vedtatt i Stortinget.
- Det fremlagte forslaget fra Regjeringen er faktisk på mange punkter helt identisk med det Fremskrittspartiet fremla i et dokument 8 forslag (dok 8 46 (98-99)) som ble nedstemt i Stortinget for ca. en uke siden. Vi er glade for at Regjeringen har sett på vårt forslag og kopiert en del av de gode forslagene som vi fremmet der, uttaler Per Sandberg.
Han mener det er positivt at barnebidrag heretter skal beregnes på grunnlag av faktisk samvær med barnet og ikke kun ut i fra bidragsyters inntekt og også at beregningen skal gjøre ut i fra hva det faktisk koster å ha barn. - I tillegg er det positivt at reise utgifter ved samvær nå skal deles mellom foreldrene og ikke kun belastes den av foreldrene som skal ha samvær, uttaler Per Sandberg.
Fremskrittspartiet ønsker imidlertid at de nye reglene skal tre i kraft fra 1/1 - 2002 og ikke fra år 2005 slik som foreslått av Regjeringen.
