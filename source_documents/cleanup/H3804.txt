
15.6.98
Marit Tingelstad,
ELEVEN I SENTRUM
er kjernen i Stortingsmelding 23 om speialkompetansesentra og PP-tjenesten.
- Det er nødvendig å ta vare på det beste i det gamle når vi etablerer det nye, sa Marit Tingelstad i debatten i Stortinget idag. Hun framhevet også hva stortingsflertallet står bak, nemlig at det er viktig at de fagområdene som de ulike sentrene allerede har utviklet, ivaretas på beste måte, og venter at departementet har en løpende dialog med sentrene.
- Dette er utfordringen for sentrene fra DAG EN, sier Tingelstad, som nevnte Øverby spesielle kompetanse innen ervervede hjerneskader. Hun påpekte samtidig at det er Stortinget som i tidligere vedtak har bedt om at PP-tjenesten må få både en kvantitativ og kvalitativ styrking og at stortingsmeldinga er et svar på dette. Altså at ressursene kommer den enkelte elev, lærer og skole til hjelp så raskt som mulig. Dagens vedtak er en begynnelse i rett retning for å få til en skole som kan gi tilpasset opplæring for alle elever. Marit Tingelstad stilte seg, i en replikkordveksling med Fremskrittspartiet, uforstående til partiets holdning der det går fram at det vil tilbake til spesialskolene, øyensynlig p.g.a. de «unike og flinke» elevene.
- Jeg håper ikke FRP må få noen innvirkning på skolepolitikken. Det er å gå mange år tilbake og stemple de svakeste som en gruppe som ikke skal ha rett til å ære sammen med elever i den vanlige skolen, sier Marit Tingelstad som har mange års erfaring med integrering av funksjonshemmede i videregående skole. Det blir meget viktig å få satt igang det 3-årige kompetanseutviklingsprogrammet for lærere og skoleledere, fortsetter Tingelstad. Det må hindres at det oppstår et vakum ved ressursoverflyttingene fra kompetansesentrene til PP-tjenesten i kommunene. Dette blir en utfordring for både departement og kompetansesentre. Samarbeid og dilaog er stikkordene.
Stortingsrepresentanten fra Senterpartiet understreket også betydningen av omstillingsenheten som skal ta seg av den personalpolitiske siden i omstillingsprosessen.
