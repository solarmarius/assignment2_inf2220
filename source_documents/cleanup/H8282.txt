
Dato: 01.04.04
Stortingsrepresentantene Kenneth Svendsen (FrP)
FrP krever billigere miljøbensin
FrP fremmer forslag om å redusere drivstoffsavgiften for miljødrivstoff. - Vi er sikre på å få flertall nå som Venstre-leder Sponheim har bekreftet at han ønsker å kutte avgiftene på svovelfri bensin og diesel, uttaler FrPs samferdselstalsmann Kenneth Svendsen.
- Dette er et lønnsomt miljøtiltak, hvor utredninger har vist at miljøgevinsten er større enn provenytapet for staten. Da er det underlig at Stortinget likevel har unnlatt å gjøre noe. FrP skal holde fokus på dette miljøtiltaket allerede i revidert budsjettet for 2004, lover Svendsen.
- Flertallet på Stortinget har tidligere uttrykt ønske om at bensin og diesel med lavt svovelinnhold skal ha lavere avgift. Men når FrP har fremmet konkret forslag om dette, så snøres pengesekken igjen, senest i fjor sommer. Gode ord betyr ikke gode handlinger fra de øvrige partiene, avslutter Svendsen.
