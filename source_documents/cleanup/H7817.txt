
23/9-03
Venstres stortingsgruppe
Viktig at UDI deles
- Det er et Venstre-forslag fra februar 2002 som nå realiseres ved at Erna Solberg vil skille ut integreringspolitikken fra UDI. ­ Dette er svært positivt, og vil bidra til mer ryddighet i norsk innvandringspolitikk og ­ debatt, sier Trine Skei Grande, Venstres parlamentariske leder.- Sammenblandingen av ulike saker og saksfelt er noe av hovedproblemet i norsk innvandringsdebatt. Det har gitt en svært unyansert og fordomsfull tone, sterkt preget av Fremskrittspartiets holdninger.
Det var i forbindelse med en høring om integreringspolitikk i februar 2002 at Venstre gikk ut med kravet om å dele UDI, for å få et klarere skille mellom flyktninge-politikk, integrering og arbeidsinnvandring. Sitat fra pressemeldingen for høringen:
"Integreringsarbeidet i UDI "drukner" i andre oppgaver, og vi bør få et eget ressurssenter med et samlet ansvar for, og mer "trykk" i integreringspolitikken, sier Skei Grande. - Det er viktig at vi får et klarere skille mellom flyktningepolitikk og innvandringspolitikk. Alle utlendinger som vil inn i Norge må ikke "klientifiseres". Bedriftene må få anledning til å ta et større ansvar for integreringen, i samarbeid med kommuner og staten. Det vil gjøre integreringen lettere og raskere".
