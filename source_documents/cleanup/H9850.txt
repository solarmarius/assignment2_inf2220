
Stortinget,24.januar 2006
Venstres stortingsgruppe, v/ stortingsrepresentant Gunn Berit Gjerd
- Ber Utenriksministeren hjelpe afghansk familie i tysk arrest
Familien Samimi (Dijan og Abedeaziz Samimi og 8 barn) fra Afghanistan har lovlig oppholdstillatelse i Norge. Før jul reiste Dijan og Abedeaziz Samimi og 5 av barna til Tyskland for å besøke venner. Resten av barna, som er voksne, er igjen i deres hjem i Ørsta. På vei hjem igjen til Norge ble familien arrestert av tysk politi på flyplassen i Frankfurt på grunn av manglende godkjente identifikasjonspapirer. Familien hadde bare med seg Postens ID-kort og navnelister med fødselsdato og bostedsoppholdstillatelse i Norge. Dette på grunn av at familiens advokat hadde opplyst at det var mulig å reise uten pass innenfor Schengen.
- Politiet på Sunnmøre og Nye Kripos har sendt over dokumentasjon og bilder som identifisere familien og godtgjør at familien har lovlig oppholdstillatelse i Norge til tysk utlendingspoliti.
Statssekretæren til inkluderingsminister Bjarne Håkon Hanssen har idag opplyst at de har forsikret seg om at alle papir er sendt over og og viser til UD for videre handling. Foreldrene skal være plassert i hvert sitt fengsel, mens barna skal være plassert på barnehjem, i påvente av saksbehandling hos tyske myndigheter, sier Gunn Berit Gjerde.
- Norge har et moralsk ansvar for å hjelpe denne familien. Jeg vil derfor sterkt oppfordre Jonas Gahr Støre om å instruere den norske ambassaden om å bistå familien Samimi, sier Venstres Gunn Berit Gjerde
- Vi kan ikke stå og se på at denne småbarnsfamilien blir ofre for norsk og tysk utlendingsbyråkrati
. Jeg krever derfor at Gahr Støre griper og sørger for at familien kan reise hjem til sine øvrige barn i Norge hvor de har lovlig opphold, sier Venstres Gjerde.
Spørsmål fra Gunn Berit Gjerde til Utenriksministeren
Vil utenriksministeren sørge for at den norske ambassaden i Berlin bistår familien Samimi bosatt i Ørsta kommune slik at Dijan og Abedeaziz Samimi og 5 av barna som på grunn av manglende identifikasjonspapirer ble arrestert på flyplassen i Frankfurt under en reise i julen kan komme hjem til den øvrige familie?
