
28.04.03
DNA, Kvinnebevegelsen
Kvinner taper på konkurranseutsetting
Kvinnebevegelsens ledermøte fredag 25. april 2003 vedtok følgende uttalelse:
Arbeiderpartiets kvinnebevegelse mener det er mange sider ved dagens velferdsstilbud som ikke er bra nok. Når folk mangler sykehjemsplass eller får for lite hjemmehjelp, kan tilbudet forbedres. Kvaliteten i tjenestene må stå i sentrum. Kommuneøkonomien må styrkes for å sette kommunene bedre i stand til å drive en bedre velferdstjenestene.
Mer igjen for pengene er Høyres svar. De mener åpenbart at det viktigste med velferdstjenestene er at den utføres billigst mulig. Den som gir det billigste anbudet får jobben. Det er først og fremst omfanget av omsorgen vi tilbyr våre eldre og betalingen de ansatte får for arbeidet som utføres som kan reduseres ved anbud. Erfaringer viser at ansatte innen privat drevene sykehjem tjener mindre og har dårligere pensjonsrettigheter enn ansatte i det offentlige.
Høyre ønsker at lavtlønnede kvinner skal tjene enda mindre, ved at arbeidet deres blir konkurranseutsatt og privatisert.
Arbeiderpartiets kvinnebevegelse mener at konkurranseutsetting og privatisering av velferdstjenestene er et alvorlig angrep på kvinner som gjør noen av samfunnets viktigste jobber og vi godtar ikke at penger og profitt skal styre velferdstilbudet i dette landet.
