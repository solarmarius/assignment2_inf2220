
9.6.2005
Sp
Behov for ytterligere grep i nordområdepolitikken
Sp er tilfreds med at flertallet i komiteen mener det er nødvendig med en mer kraftfull og samordnet politikk i forhold til nordområdene
- Vi er også fornøyd med å få med de øvrige partiene på at det må settes av tilstrekkelig resssurser til Kystvakten for å bekjempe miljøkriminalitet, og håper at dette blir fulgt opp ved neste budsjettbehandling. Tjuvfisket i Barentshavet må stoppes, sier Haga.
- Regjeringens forslag er ikke dimensjonert for utfordringene vi står overfor som forvalter av store havområder med store miljøutfordringer og betydelige naturressurser, sier Åslaug Haga.
Sp mener det må sterkere lut til og evne til nytenkning hvis vi skal utnytte våre muligheter fullt ut. Det trengs fokus og samordning nasjonalt og Norge må ta initiativ til en flernasjonal arena for nordområdepolitikk.
Sp har lansert to svar på dette: En nordområdeminister og en Nord-Atlantisk ressursorganisasjon - NARO.
Sp vil ha en egen Nordområdeminister fordi erfaringene fra tida Jens Evensen var Havrettsminister på 1970-tallet var svært gode. Jens Evensen lyktes med å få internasjonalt gjennomslag for norske interesser. Rettighetsavklaringene Havrettsministeren bidro til har vært av uvurderlig betydning for utviklingen av norsk økonomi og ressursforvaltning. Siden nordområdepolitikk dekker storparten av det politiske spekteret bør Nordområdeministeren være tilknytta statsministerens kontor. Det bør være en midlertidig post slik Havrettsministeren var det
Direktør ved Norsk utenrikspolitisk institutt (NUPI) og leder av Aps internasjonale utvalg, Sverre Lodgård, har vist til behovet for en institusjonell nydanning med ansvar for nordområdene i regjeringsapparatet. Ap vil ikke bidra til dette, heller ikke de øvrige partiene.
- Det blir derfor business as usual ndg det daglige ansvaret for nordområdepolitikken. En statssekretær har begrenset handlefrihet og kan ikke løfte et politikkområde i en regjering på samme måte som en Nordområdeminister hadde kunnet gjøre det, slår Åslaug Haga fast.
Sp mener Norge bør ta initiativ til En nordatlantisk ressursorganisasjon - NARO.
Vi trenger alliansebygging for å etablere klare kjøreregler for nordområdene. Det må utvikles felles miljøkrav og standarder, og en felles forståelse av de folkerettslige traktatene i det nordatlantiske havområdet. Sp mener et norsk initiativ for å etablere en ny internasjonal samarbeidsorganisasjon i nord, NARO, vil skape et egnet forum for å løse disse utfordringene. Norge bør ta initiativ overfor USA, Russland, Canada, Storrbritannia, Danmark og Island for å skape en ny dynamikk i nordområdepolitikken.
Utenrikskomiteen mener at Norge har få multilaterale rammer å håndtere nordområdesprøsmålene innenfor, men partiene vil heller ikke bidra til å skape slike rammer. Også her forspilles muligheten til en tydeligere norsk nordområdepolitikk, sier Haga.
- Senterpartiet foreslo også at Investeringsfondet for Nordvest-Russland burde plasseres i Nord-Norge, og ba om gjennomgang av kriteriene for tildeling av midler. Fondet ville blitt et viktig bidrag til næringsutvikling i nord hvis forslaget hadde fått flertallets tilslutning. Sp ba også regjeringen vurdere å legge et avdelingskontor av Petroleumstilsynet til Harstad, sier Haga.
