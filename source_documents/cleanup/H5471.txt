
Dato: 17. januar 2002
Fra stortingsrepresentant Karin S Woldseth (FrP)
På stedet hvil?
- I Dagsavisen i dag 17. januar, kan man lese at arbeidsgruppen som skulle se på tiltak som kunne bedre forholdene ved tvangsflytting av barn mellom foreldre ikke har greid å tenke nytt i det hele tatt, sier familiepolitisk talsmann for Fremskrittspartiet Karin S. Woldseth.
Ved å forslå at en offentlig tjenestemann med barnefaglig kompetanse skal bistå namsmannen i slike saker, blir arbeidsgruppen stående på stedet hvil, fortsetter hun.
Så vidt jeg husker var det nettopp en slik tjenestemann til stede ved begge de to tilfellene av grotesk barnetvangsflytting vi så mediene i høst, uten at disse grep inn.
Jeg oppfordrer arbeidsgruppen til å ta en runde med seg selv, og være litt mer kreativt og tenke nytt, sier Woldseth, - slik at barna det gjelder slipper maktovergrep fra det offentlige.
