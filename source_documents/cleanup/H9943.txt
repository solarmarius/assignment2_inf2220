
6.3.2006
Erna Solberg, Høyres leder
Krever moderne verktøy til kassen!
I sin innledning til Høyres sentralstyre i dag krevde partileder Erna Solberg at regjeringen i revidert nasjonalbudsjett skaffer nye næringspolitiske verktøy til verktøykassen.
- Dette kravet bør Odd Eriksen lytte til, for her er verktøy til kassen - og dette er ikke gamle, rustne verktøy, dette er moderne verktøy for fremtidens arbeidsplasser:
· Høyre krever at regjeringen fyller opp igjen 25 milliarder kroner som den tok fra forskningsfondet.
· Høyre krever at regjeringen igjen gjør det mer lønnsomt å investere i nye maskiner i industrien, ved å øke avskrivningssatsene den satte ned.
· Høyre krever at regjeringen gir tilbake pengene den tok fra Innovasjon Norge, gir tilbake pengene den tok fra Forskningsrådet og gir tilbake pengene den tok fra SIVA - om lag 100 millioner kroner.
