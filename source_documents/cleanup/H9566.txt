
25.08.2005
Roy Waage, leder av Kystpartiet
Leserinnlegg
Vekst i Nord
Kystpartiet går inn for oljeleting og oljeboring i Barentshavet. Dette må gjøres så skånsomt som mulig og utbyggingen må skje i samarbeid med fiskerorganisasjonene, havforskningen, kommunene og fylket.
Nordområdene er dette århundrets vekstområde på grunn av enorme fiskeressurser, og olje- og gassressurser. Vi må ikke la denne sjansen til utvikling gå i fra seg, og jeg reagerer på at noen prøver å hindre denne enorme utfordringen for norske og utenlandske oljeselskaper, og ikke minst for oljeindustrien og landsdelen.
Finnmark har i alle år være en enorm ressurs for landet. Fisken i havet har tilført os nordmenn ufattelige verdier i årtusen, olje og gass i enorme rikdommer må utnyttesd og brukes til å bygge landet. Det samme må andre marine ressurser. Utfordringen er å få til industri, og virksomheter som vil gi varige arbeidsplasser. Det bør også være en utfordring for både utbyggingsselskapene og operatørene å være med på å bygge ut et bredt og livskraftig næringsliv i Finnmark og resten av Nord-Norge. Alt ligger til rette for et godt og spennende samarbeid mellom Norge og Russland i nordområdene.
Kystpartiet vil ta denne positive utfordringen og vil også arbeide for at utbyggingen blir til det beste for lokalsamfunnene i nordområdene. Vi tror at olje- og gassutbyggingen i Barentshavet vil føre til livskraftige og sunne lokalsamfunn. Men da må det også arbeides med alle sider ved denne utbyggingen.
I dette arbeidet må Staten inn med både erfaringer og utviklingsprosjekter. Kystpartiet vil gå inn for at det bevilges penger for at utbyggingen skal bli en suksess på alle måter. Det må unngås at utbyggingen bare fører med seg kortvarige anleggssamfunn, som blir stående og grine mot Barentshavet når epoken er over
