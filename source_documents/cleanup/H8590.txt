
13.09.2004
ARBEIDERPARTIETS STORTINGSGRUPPE
Marit Nybakk: - Følg spillereglene Krohn Devold!
Leder i Stortingets Forsvarskomité, Marit Nybakk (Ap), ber Forsvarsminister Kristin Krohn Devold sørge for at de ansattes rettigheter til medbestemmelse overholdes ved omstillingen i Forsvarets Logistikkorganisasjon (FLO).
Nybakk har i dag sendt to skriftlige spørsmål til statsråden om nedbemanningen og de organisasjonsmessige endringene i FLO. Hun mener at en forutsetning for krevende strukturendringer er at de ansatte deltar i prosessen og at hovedavtalen og andre regler overholdes.
Marit Nybakk advarer også Regjeringen mot å splitte verkstedene i FLOs divisjon for tungt vedlikehold (FLO/TV) opp i flere selskaper for så å privatisere dem.
- Regjeringen har ikke noe mandat fra Stortinget til å fragmentere FLO/TV i flere selskaper, skriver Nybakk i et av spørsmålene til statsråden, og ber om en forklaring på det som skjer.
