
12.oktober 2000
Sentralstyret
- Bevare forsvarseiendommer til friluftslivsaktiviteter
Sentralstyret i Arbeiderpartiet går inn for at offentlige eiendommer med stor betydning for friluftslivet som er aktuelle for salg, for eksempel forsvarseiendommer, skal bevares til friluftslivsaktiviteter for folk flest. I sentralstyrets programforslag heter det at partiet vil legge til rette for at slike eiendommer skal bevares for allmennheten. Partiet vil ha en vurdering av dette i forbindelse med Friluftsmeldingen som miljøvernminister Siri Bjerke legges fram i 2001.
Sentralstyret i Arbeiderpartiet går inn for at offentlige eiendommer med stor betydning for friluftslivet som er aktuelle for salg, for eksempel forsvarseiendommer, skal bevares til friluftslivsaktiviteter for folk flest. I sentralstyrets programforslag heter det at partiet vil legge til rette for at slike eiendommer skal bevares for allmennheten. Partiet vil ha en vurdering av dette i forbindelse med Friluftsmeldingen som legges fram i 2001.
I Stortinget 12.oktober fremmet Høyre et forslag der de ba regjeringen vurdere hvilke eiendommer forsvaret skal selge, som kan brukes som friluftsområder for allmennheten. Høyre ønsket at en slik melding skulle legges fram allerede ved framleggelsen av langtidsproposisjonen for Forsvaret.
Arbeiderpartiet stemte ikke for dette forslaget, fordi det er for kort tid til langtidsproposisjonen blir framlagt. Regjeringen trenger mer tid til å få vurdert saken på en forsvarlig måte. Arbeiderpartiet støtter imidlertid intensjonene i forslaget fra Høyre.
- Vi vil derimot få en vurdering av dette i forbindelse med Friluftsmeldingen som miljøvernminister Siri Bjerke legger frem i 2001. Arbeiderpartiet ønsker at vi nå skal bruke muligheten til å omgjøre forsvarseiendommer til friluftsområder, sier leder av Stortingets energi- og miljøkomite Tore Nordtun.
