
17. september 2003
Arbeiderpartiets kvinnebevegelse
- Gledelig signal fra forsvarssjefen
- Å innføre sesjonsplikt for kvinner, vil bety at forsvaret vil ha et bredere rekrutteringsgrunnlag i fremtiden, sier leder av kvinnepolitisk styre i Arbeiderpartiet, Karita Bekkemellem Orheim.
- Det er viktig at kvinner får nødvendig informasjon om forsvarets virksomhet og muligheter slik at de også kan velge forsvaret, sier Bekkemellem Orheim. - Etter det sterke faglige rådet fra forsvarssjefen, så vil vi utfordre forsvarsminister Kristin Krohn Devold på om regjering vil innføre sesjonsplikt for kvinner, avslutter Bekkemellem Orheim.
Kvinnepolitisk styre i Arbeiderpartiet har hatt et utvalg som har jobbet frem forslag for å sikre likestilling i forsvaret. Sesjonsplikt for kvinner er et av forslagene kvinnebevegelsen har fremmet.
