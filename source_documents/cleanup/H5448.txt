
9/1-02
Stortingsrepresentant Øyvind Vaksdal (FrP)
Nordmenn sløser ikke med energi
- Det er ikke riktig som hevdet i TV 2 nyhetene i morges at man i Norge sløser med energi, sier Fremskrittspartiets olje- og energipolitiske talsmann Øyvind Vaksdal.
- All statistikk viser at man i norske husholdninger bruker omtrent det samme som i våre naboland, og dersom man korrigerer for temperatur-forskjellen, bruker man i Norge mindre enn gjennomsnittet i EØS området.
- Det som er forskjellig i Norge i forhold til de fleste andre land er at elektrisitet utgjør en større del av husholdningenes forbruk. Dette er etter min mening svært bra, sier Vaksdal, da det alt vesentligste av vår strøm kommer fra forurensningsfrie vannkraftverk.
- Det er heller ingen mangel på energi i Norge, slik mange hevder. Vi har en totalproduksjon på nærmere 3000TwH i form av olje, gass og kraft, og vi bruker bare 6-7% av dette selv. Det er imidlertid mangel på politisk handlekraft i Stortinget til å legge forholdene til rette for å bruke noe mer av våre ressurser, slik at de kan komme både innbyggerene og næringslivet til gode. Dette er også medvirkende til at får høyere strømpriser, som følge av kraftmangel, avslutter Vaksdal.
