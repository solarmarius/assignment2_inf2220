
8.12.1999
Morten Lund
Pressemelding fra
BESKYTTELSE HAR GITT VEKST
- Mange av de bransjer som går godt, f eks fiskeri, havbruk, olje og tungindustri, har tidligere og delvis fortsatt nytt godt av beskyttende/diskriminerende lover. Om en utvidet WTO-avtale hadde kommet for 30 år tilbake, ville vår situasjon vært en helt annen, sa Morten Lund (Sp) under onsdagens debatt i Stortinget om næringskomiteens budsjett 2000.
Morten Lund var opptatt av at man må finne årsaker til at det går så godt med norsk næringsliv og økonomi. - Vi må unngå at de fordeler vi har kastes over bord i vanvare. Lund viste i den anledning til de nye WTO-forhandlingene, der det er stor usikkerhet om norsk landbruk kan opprettholde et nasjonalt handlingsrom begrunnet med geografi og klima. Han sa og at det ikke er grunn til å ta WTO-tilpasningene på forskudd. - De siste dagers uro i Seattle kan ha bidratt til at frihandelen med mat ikke får den forkjørsrett som mange har sett seg.
Norsk landbruk ønsker strenge regler for tilsetningsstoffer, genmanipulering, dyrevern og plantevern. Enkeltsaker om dette knyttet til EØS-avtalen, kommer nå til Stortinget. - Stortinget må velge landbrukets side og forbrukernes side i de saker vi skal behandle om disse tema, sa Morten Lund.
