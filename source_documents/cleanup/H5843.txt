
Oslo, 07/05 - 02
Skuffet over fortsatt mangel på studentrabatt
- Vi vil ha tilbake studentrabatten på NSBs mellom- og langdistansetog, uttaler David Hansen, leder i Kristelig Folkepartis Ungdom (KrFU).
Regjeringens ungdomspartier har sammen hatt dette klare krav til revidert nasjonalbudsjett. Lusne 15 millioner kroner er det som skal til for å få tilbake den rabattordningen som studentene hadde før årsskiftet og det siste statsbudsjettet. Gjennom behandlingen som nå følger i Stortinget vil vi fortsatt stå på for å få tilbake studentrabatten. KrFU gir seg ikke før studentene har fått tilbake den studentrabatten de hadde. Det er stikk i strid med både valgløftene og Semerklæringen når prisene for studenter på NSBs mellom- og langdistansetog er gått kraftig opp på de fleste avganger.
Vårt mål er det samme som den politikken vårt moderparti og regjeringen har varslet, nemlig billigere og bedre kollektivtilbud. Nå må det helomvending til dersom vi ikke skal svikte velgerne, uttaler KrFU-lederen.
