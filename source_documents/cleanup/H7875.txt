
Dato: 08.10.03
Forsvarsfraksjonen (Fremskrittspartiet)
Forsvarsministeren fortsetter sin nedbygging av Forsvaret
Fremskrittspartiet er oppgitt over de stadige forsakelsene av økonomiske lovnader til Forsvaret, sier Per Ove Width forsvarspolitisk talsmann.
Regjeringen legger ikke opp til det ytterligere budsjettløftet i 2004 som var forutsatt ved behandlingen av gjeldende langtidsplan, tvert i mot reduserer de budsjettet med 1 300 millioner kroner, dette er av stor betydning for forsvarsevnen, påpeker Width.
En politikk fra regjeringen som legger opp til enorme kutt i størrelsesorden 20,4% til Hæren og et kutt på oppunder 10% til Sjøforsvaret samt betydelige kutt til Luftforsvaret og HV viser at forsvarsforliket har sprukket mellom regjeringen og Ap, og at dette ikke hadde noen verdi. Det er tydelig at statsråden gang på gang taper i regjeringen når det gjelder gjennomslag for å bedre Forsvarets økonomi.
FrP er i mot byggingen av Forsvarsdepartementets nybygg på Akershus festningsområde. Det er for FrP uforståelig at departementet ikke skrinlegger dette prosjektet, og på denne måten stipulerer en innsparing på ca 1 mrd. Kroner. Finansieringen av eventuelle utenlandsoppdrag må vurderes, FrP har foreslått at denne type oppdrag ikke må gå på bekostning av vanlig tjeneste og drift, og at oppdragene derfor må finansieres utenom rammen, poengterer Width.
Fremskrittspartiet ser på dette budsjettforslaget som et slag i ansiktet på Forsvaret og de ansatte og på de som i sin trodde på forsvarsforlikets verdi, avslutter Width.
