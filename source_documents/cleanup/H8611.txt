
Dato: 23. september 2004
Stortingsrepresentant Per Sandberg (FrP)
Tviler på Aps innvandringsutspill
FrPs innvandringspolitiske talsmann, Per Sandberg, sier han ikke tror på at Arbeiderpartiet skal skifte linje i innvandringspolitikken. - Dersom dette er mer enn ord fra Ap, så er det en stor sier til FrP, sier han.
Det er NRK som i dag melder at Aps innvadringspolitiske utvalg går inn for tvangsopplæring i norsk, og generelt en tøffere linje i innvandringspolitikken. - Det ville selvfølgelig være positivt om Ap nå snur i innvadringspolitikken, men jeg velger å ikke tro det før jeg ser de konkrete resultatene, sier Sandberg.
Sandberg sier han har sett seg lei på at Ap til stadighet innrømmer at de har vært for naive, men så unngå å ta et oppgjør med den politikken de faktisk fører. - Det er ikke lenge siden Jens Stoltenberg sa at partiet hadde vært for naive, og at de ville gå inn for å kreve at muslimske imamer måtte lære seg norsk, med kutt i statsstøtten som ris bak speilet. Men det skjedde aldri noe konkret, fastslår Sandberg.
Han undrer seg også hvorfor flere av Ap forslag er forsvinnende like FrPs, samtidig som utvalget sier det er forskjell på FrP og Aps krav. - Det er nesten litt arrogant å si dette mens de nå foreslår høyere aldersgrense for familiegjenforening. Når FrP har foreslått dette tidligere har de jo gjort narr av oss, sier Sandberg.
Per Sandberg sier imidlertid at han blir glad dersom det virkelig er slik at Ap nå er villige til å snu i innvandringspolitikken.
- I lang tid har de sagt det samme, men politikken de har ført i Stortinget har vært uforandret. Men dersom det nå virkelig er slik at grasrota i Ap får ledelsen til å snu, så er det ingenting som gleder meg mer. Det vil i så fall være en stor seier for FrP.
