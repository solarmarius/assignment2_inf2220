
22.11.02
Stortingsrep John I. Alvheim (FrP)
GIFTE OG SAMBOENDE PENSJONISTER - BUDSJETTVINNERE!!!!
Regjeringspartiene og Fremskrittspartiet er blitt enige om en budsjettavtale. Fremskrittspartiet har endelig - etter minst 13 års kamp - fått gjennomslag for å gjøre noe med "tyveriet" fra gifte og samboende pensjonister. I dag blir disse "frastjålet" til sammen 27 000 kroner i året - bare fordi de lever sammen. Nå skal avkortingen trappes ned hvert år, frem til 2005, da pensjonen for disse pensjonistene vil øke med mer enn 10 000 kr.
"Jeg kan nesten ikke tro dette er sant! Dette har jeg jobbet for siden 1989 og nå har vi endelig oppnådd rettferdighet for disse pensjonistene" sier stortingsrepresentant John I. Alvheim, FrP's sosialpolitiske talsmann. "Det er en stor glede for meg å ha bidratt til at gifte og samboende pensjonister ikke lenger skal straffes så hardt fordi de har valgt å leve sammen og dele husholdningen" sier Alvheim.
"Dessverre har vi ikke klart å få fjernet hele avkortingen, men vi kom et godt stykke på vei. Veien til det endelige målet - full grunnpensjon for alle pensjonister - er nå betydelig kortere" avslutter Alvheim.
