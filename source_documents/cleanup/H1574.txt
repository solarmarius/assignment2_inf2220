
Stortinget, 17. november 2000
fra Carl I Hagen
TELENOREIERNE MÅ KJØPE SINE EGNE AKSJER!
- Det er med en viss undring jeg er vitne til en enorm markedsføringskampanje hvor Telenor vil overbevise eine egne eiere, norske borgere, om å få kjøpe aksjer de allerede eier. Selv statsminister Jens Stoltenberg har jo slått fast at selskaper som Statoil, Telenor, Statkraft, med mer. eies av det norske folk. Når man så ønsker en børsnotering og omsetning av aksjene i Telenor burde det selvsagt vært ordnet ved å overføre en betydelig del av aksjene vederlagsfritt til norske borgere slik at de som ville selge kunne gjøre det selv og de som ville beholde sine aksjer kunne gjøre det. Deretter kunne selskapet foreta en nyemisjon til allmennheten som en aksjeutvidelse. I andre sammenhenger brukes negative ord om de som går inn for at en som eier noe må betale en gang til for noe en allerede eier, sier Carl I Hagen i en kommentar til kampanjen for å få eierne av Telenor til å betale for sine egne aksjer.
