
Valgperioden 2003 til 2007
Høyre
Aust-Agder Høyres Fylkestingsprogram
INNLEDNING
Høyres formålsparagraf: Høyre vil føre en konservativ framskrittspolitikk bygget på det kristne kulturgrunnlag, rettsstaten og folkestyret for å fremme personlig frihet og sosialt ansvar, medbestemmelse og eiendomsrett, og et forpliktende nasjonalt og internasjonalt samarbeid.
Det er et viktig mål for Høyre at vi har offentlige tjenester av høy kvalitet, størst mulig valgfrihet for innbyggerne, bedre utnyttelse av ressursene, og styrking av lokaldemokratiet. Høyre mener disse målene best kan sikres ved en avvikling av dagens fylkeskommune på sikt.
Høyre bør derfor være en garantist for at ikke fylkeskommunen påtar seg nye oppgaver da dette vil vanskeliggjøre en avvikling etter den forutsatte evaluering i neste valgperiode. For å bevare folkestyret er det viktig at beslutninger tas på laveste nivå (kommunen). Så lenge fylkeskommunen består er det viktig at den ikke får karakter av en overkommune, men er en aktiv tilrettelegger og pådriver for regionale partnerskap og nye løsninger.
Aust-Agder Høyre vil arbeide for en positiv utvikling av samfunnslivet i regionen og aktivt arbeide for å få: · Kreative og dynamiske regioner · Åpen flyt av kunnskap mellom ulike aktører · Åpne samfunn med godt fungerende politiske miljøer. · Et tjenestetilbud tilpasset den enkeltes behov · En effektiv offentlig sektor
Høyre vil prioritere fire hovedområder i den kommende valgperioden:
1. Økt samarbeid over kommune- og fylkesgrensene
2. Bedre videregående skole
3. Raskere utbygging av E-18
4. Gode vilkår for næringsutvikling
BEDRE KVALITET PÅ HELSE
Høyre vil arbeide for at: pasienten alltid skal stå i sentrum, og ha fritt valg av lege og sykehus. det psykiatriske tilbudet forbedres forebyggende tiltak mot rus prioriteres kapasiteten i barnevernet økes
TRYGGHET FOR DE ELDRE
Høyre vil at: de eldre må få mulighet til selv å velge hvordan deres alderdom skal være og hvor de vil tilbringe den. eldre skal ha grundig informasjon om det offentlige tjenestetilbudet de har krav på som pensjonister.
BEDRE SKOLE FOR ALLE
Høyre vil: at de videregående skolene sikres god kvalitet på personell, utstyr og bygninger. at det skal legges til rette for mer praksis og mindre teori på yrkesfaglige linjer at rektor og skoleledelse kan ansettes på åremål i videregående skoler at det blir forsøk med kommunal/interkommunal drift av videregående skoler. at det skal bygges nye videregående skoler i Grimstad og Arendal. være en pådriver for at Høgskolen i Agder utvikles til universitet at landslinje-tilbudet skal bestå som nå.
SAMFERDSEL
E-18: Det viktigste samferdselspolitiske tiltak for landsdelen i kommende periode er å klargjøre for en utbygging av E 18 til 4 felts motorvei mellom Grimstad og Kristiansand. Høyre vil derfor gi dette 1. prioritet.
Riksveier: Arbeidet med å utbedre farlige og dårlige veistrekninger på riksveiene må fortsette. Høyre vil arbeide for en raskest mulig utbygging av stamvegen gjennom Setesdal (RV 9).
Fylkesveier: Høyre vil arbeide for at standarden på fylkesveinettet bedres.
Trafikksikkerhet: Høyre vil trygge barn og andre myke trafikkanter ved å prioritere bygging av gang- og sykkelstier i fylket.
Jernbane Høyre vil fortsatt arbeide for kopling av Sørlandsbanen og Vestfoldsbanen og for at det etableres knutepunktstasjon for person- og godstrafikk på Brokelandsheia. Høyre vil åpne for forsøk med privat konkurrerende jernbanetrafikk på Sørlandsbanen.
Kollektivtransport: Høyre er opptatt av et effektivt transporttilbud i fylket. Høyre går derfor inn for bruk av anbud innenfor kollektivtransporten, også på skoleskyss, og at ordningen med ungdomskort videreføres.
NÆRINGSLIV og VERDISKAPNING
Høyre ønsker: å bedre rammebetingelsene for næringslivet ved en forsert utvikling av infrastrukturen i fylket. at det skal jobbes aktivt for at statlige arbeidsplasser blir flyttet til Aust-Agder. at reiselivsnæringen skal være et satsningsområde i Aust-Agder. å si nei til boplikt - men ja til bolyst. at alle offentlige inngrep - regulering, fredning, ekspropriasjon og lignende som reduserer grunneierens muligheter til bruk og/eller inntekter, skal erstattes fullt ut. å arbeide for en mer liberal holdning til frivillige sammenslåinger av landbrukseiendommer, og på den måten skape større og mer leve- og konkurransedyktige enheter. å åpne for en mer aktiv bruk av utmark og fjellområder og skape mulighet til å drive utleie til jakt, fiske og friluftsinteresser.
SUNT MILJØ FOR ALLE
Høyre ønsker : å videreutvikle Sørlandet som rekreasjons-, ferie- og fritidsområder både for lokalebefolkningen og turister. å planmessig sikre naturlig tilgjengelighet til vår skjærgård (strandsone med lommer), samtidig som eiendomsretten ivaretas for den enkelte. Høyre mener: at det er de berørte kommunene som naturlig må ta ansvaret for lokale miljøproblemer skapt av lokale forhold, men at sentrale myndigheter har et ansvar for miljøproblemer som ikke skyldes lokale avgjørelser eller forhold.
IDRETT, KUNST OG KULTUR
Idrett, kunst og kultur er en vesentlig del av vår identitet. Det er derfor nødvendig at det offentlige samarbeider med private institusjoner, lag og foreninger om prosjekter til fremme for kulturen i sin mangfoldighet. Høyre vil påse at lokale strategier og vedtak blir ivaretatt når fylket uttaler seg i forvaltningssaker.
Høyre vil arbeide for: at Agder Teater,«Fjæreheia» skal videreføres. at Risør befester og forsterker sin posisjon som kunstby. at fylkesanleggene sikres god økonomi. å videreføre den vedtatte museumsplanen at barn og ungdom under 20 år får disponere fylkeskommunale idrettsanlegg gratis i forbindelse med fysisk aktivitet.
