
8. september 1999
Grethe G. Fossum
Økningen i barnehagesatsene høyere under Bondevik
- Økningen i barnehagesatsene har aldri vært høyere enn under Bondevik, sier stortingsrepresentant Grethe G. Fossum. Les pressemeldingen fra Fossum.
- Ved innføringen av kontantstøtte var Arbeiderpartiet bekymret for prisene i barnehagene. Vi stilte derfor spørsmål om valgfriheten til de som ønsket barnehage ble svekket gjennom at foreldrebetalingen ble for høy, sier Grethe G. Fossum.
- Både statsministeren og barne- og familieministeren har ved flere anledninger påstått at økningen i barnehageprisene var høyere under Jagland enn under Bondevik. Jeg vil henlede ministrenes oppmerksomhet mot Statistisk Sentralbyrå, som siden 1995 har laget statistikk på økningen i barnehageprisene. De oppgir følgende tall:
1995 2,8%
1996 4,1%
1997 3,9% (Jagland)
1998 5,9% (Bondevik)
- Med andre ord: økningen i barnehagesatsene har aldri vært høyere enn under Bondevik, sier Fossum.
- Jeg vil derfor oppfordre Bondevik og Svarstad Haugland til å gjengi sannheten om andre partiers meninger, selv om de er politisk uenig. Da blir politikken mer renhårig, sier Grethe G. Fossum.
