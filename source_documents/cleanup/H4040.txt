
26.1.2001
Morten Lund,
Pressemelding fra
LODDA MÅ FORVALTES FORSIKTIG.
Senterpartiets stortingsrepresentant fra Sør Trøndelag, Morten Lund, ønsker å ta opp forvaltningen av lodda i spørretimen førstkommende onsdag. I og med at Lund vil være fraværende vil det være Odd Roger Enoksen som stiller spørsmålet. Det er særlig på bakgrunn av stor skepsis hos kystfiskerne at Lund ønsker å ta opp saken. Blant annet ble fisket åpnet allerede 1 januar i år, og fangstene har hatt stor innblanding av småsild, og også sildebestanden har blitt redusert de siste årene.
- Jeg synes vi må være svært forsiktig hvis vi nå engang skal fiske lodde. Etter mitt synspunkt bør lodda i hovedsak forbeholdes viktige fiskearter som torsk, hyse og annen hvitfisk, og vi har jo allerede beske erfaringer med hva som bli resultatet hvis vi fisker ned loddebestanden sier Lund i en kommentar fra Stortinget og viser blant annet til krisen i fiskeriene på begynnelsen av 90-tallet da lodda var på et lavmål.
Lund er særlig skeptisk til at lodda nå fiskes nord i havet der det er store innslag av smålodde. Lund mener at dette kan bety at loddebestanden er mindre enn antatt, og at et fiske nå dermed kan gjøre stor skade på flere fiskerier fremover.
-Vi vet fra begynnelsen av 90-tallet at en større krise i fiskeriene slår ut hele kysten av Nord Norge, og til og med i de største byene merket en ringvirkningene. En slik situasjon må vi for all del unngå i fremtiden avslutter Lund fra Stortinget.
Særlig fra kystfiskere uttrykkes det nå uro over loddefisket som i år ble åpnet allerede 1 januar, og der fangstene har vært små og med betydelig innblanding av småsild. Uroen har sammenheng med at loddestammen flere ganger tidligere har blitt overbeskattet med svikt i andre fiskerier som følge. Er det ved fastsetting av kvoter og fangsttid tatt tilstrekkelig hensyn til tidligere erfaringer og politiske forsikringer om å være forsiktig med å beskatte loddebestanden?
