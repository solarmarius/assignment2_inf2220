
25.3.2001
Morten Lund,
Pressemelding fra
ENHETSKVOTER I KYSTFLÅTEN: NEI TAKK
Senterpartiets stortingsrepresentant fra Sør Trøndelag, Morten Lund, gjør det klinkende klart at Senterpartiet vil gå i mot det framlagte forslag om å innføre enhetskvoter for kystflåten. Lund mener at dette forslaget vil kunne få svært uheldige konsekvenser for store områder av kysten, og beklager samtidig at Ap-regjeringen med dette presenterer nok et forslag med negativt fortegn for utsatte kyst-distrikter.
Alle de tre fylkeskommunene i Nord-Norge har gått imot den foreslåtte ordningen. Det samme gjelder Kystfiskarlaget og Naturvernforbundets Barentskontor.
-Senterpartiet mener det er uforsvarlig å innføre enhetskvote-ordning for kystflåten før det er lagt fram en evaluering av enhetskvoteordningen for havfiskeflåten. Likeså er det nødvendig at den ordning som ønskes, presenteres på en så detaljert måte at konsekvensene for fiskeri- og distriktspolitikken kan diskuteres. En ordning som fører til økt sentralisering og konsentrasjon av fangstrettigheter, burde utløse sterke protester fra store deler av kyst-Norge.
