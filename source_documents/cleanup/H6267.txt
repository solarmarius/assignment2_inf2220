
19.10.02
Unge Venstre
KrF ­ de nye kraftsosialistene?
Unge Venstre er skuffet over at leder i Energi og miljøkomiteen på Storinget, Bror Yngve Ramm fra KrF, nå går inn for en større utbygging av Saudavassdragene. Dette er klart i strid med Sem-erklæringen, hvor det er slått fast at samarbeidsregjeringen ikke ønsker å gå inn for flere storstilte vannkraftutbygginger.
Ramm argumenterer som en god gammeldags kraftsosialist når han uttaler at tiden for de store vannkraftutbyggingene ikke er forbi. Dette understreker viktigheten av at regjeringen nå må komme med en betydelig utvidelse i forslaget til nasjonal verneplan for vassdrag. En større utbygging av Saudavassdragene vil rasere siste rest av uberørt rogalandsnatur. Rogaland har allerede ofret store naturområder tilfordel for kraft, og miljøet tåler ikke en ny stor utbygging. Nok er nok!
Unge Venstre vil heller satse på opprustning av eksisterende vannkraftverk.Et ekte miljøengasjement innebærer at man viser evne til handling når det virkelig gjelder. Saudasaken vil avsløre om Krf mener alvor i miljøpolitikken.
