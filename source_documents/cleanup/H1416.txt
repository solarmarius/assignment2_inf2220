
23/4-1999
FREMSKRITTSPARTIETS
STORTINGSGRUPPE
Fra stortingsrepresentant Christopher Stensaker (FrP)
Posten AS bør delprivatiseres!
- Det er bra at regjeringen foreslår for Stortinget å omgjøre Posten BA til et alminnelig aksjeselskap allerede 1. juli i år. Det pussige er jo at regjeringspartiene stemte imot dette i Stortinget da vi i FrP foreslo dette for bare tre dager siden, sier stortingsrepresentant Christopher Stensaker (FrP), i en kommentar.
Regjeringen har i dag avgitt Stortingsproposisjon nr. 61 samt et lovforslag om å omgjøre
Posten BA til aksjeselskap. Regjeringens opplegg er å overlate eiendeler, rettigheter og
andre aktiva til aksjeselskapet, mot at staten får samtlige aksjer.
- Imidlertid burde staten sikret seg deltakelse også fra andre, i stedet for å gjøre Posten til et
heleiet statlig AS. Ved å invitere andre til å eie aksjeposter kunne staten frigjøre midler til finansiering av andre presserende oppgaver, sier Stensaker.
