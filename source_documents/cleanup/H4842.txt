
5. februar 2001
Karin Yrvin
- Annenhver representant bør være kvinne
Nesten annenhver stortingsrepresentant fra Arbeiderpartiet vil være kvinne, dersom partiet oppnår samme valgresultat til høsten som ved sist stortingsvalg. Slik ser det ut når nesten alle fylkeslag har avholdt nominasjonsmøte. - En kvinneandel blant Arbeiderpartiets stortingsrepresentanter på 46 prosent er veldig bra, sier kvinnepolitisk sekretær i Ap, Karin Yrvin. Den totale kvinneandelen på Stortinget avhenger av om de andre partiene har kvinner på listene. - Jeg vil oppfordre både velgere og andre politiske partier å sørge for at annenhver stortingsrepresentant er kvinne etter høstens valg, sier Yrvin.
