
Arbeiderpartiet i Midtre Nordland - valgkrets 11 - vil arbeide for:
Program for sametingsvalget 2005
1. Barn, ungdom og utdanning
- at samiske barn skal ha trygge, gode og stabile oppvekstvilkår, basert på samisk forståelse
- at det etableres samisk videregående skole i samarbeid med eksisterende skoler/institusjoner, og ulike desentraliserte voksenopplæringstilbud
- at samiskspråklige barnehager sikres gode utviklingsforhold, og en god skolefritidsordning
- at Musken og Drag skoler utvikles som ressurssentre og gode skoler
2. Naturnæringer - Reindrift
- beholdes som en samisk næring og kulturbærer, sikre et godt økonomisk og økologisk grunnlag, ivareta en forsvarlig rovvilt-, beite- og arealforvaltning og styrke sosiale og kulturelle kår i næringen Jordbruk, landbruk, skogbruk og kombinasjonsnæringer
- arbeide for at ulike næringer alene eller i kombinasjoner, gir grunnlag for og et utkomme på linje med det generelle lønnsnivået;
3. Havbruk og fiskeri
- sikre ressursgrunnlaget for en lønnsom fiskeri- og havbruksnæring
- flere oppdrettskonsesjoner for marine arter og maritime næringer
4. Duodje
- arbeidsstipender på linje med andre kunstnergrupper, stimulere til økt duodjeproduksjon
- etablering av duodjeverksteder / kontorer, og særlig tilrettelegging for kvinnerettede tiltak
5. Helse- og sosial
- følge opp tiltak som er foreslått i NOU 1995:6 Plan for helse og sosialtjenester for den samiske befolkningen, sikre og trygge flere hjemmebaserte tjenester, bygge flere eldre- og omsorgsboliger
6. Høyere utdanning og forskning
- økt rekruttering av samisk ungdom til høyere utdanning og stimulere til at kompetansen tilbakeføres samiske samfunn, herunder flere og nye stipendordninger, også innen naturnæringer og havbruk
7. Rettigheter
- alle verneplaner i samiske områder må underlegges et helhetssyn der hensynet til den samiske befolknings fremtidige bosetting skal veie tyngst; arbeide mot dagens verneplaner i Tysfjord-Hellemo
- samiske sedvaner og rettigheter respekteres og nedfelles i lovverket
8. Samisk språk
- et fullverdig og likeverdig opplæring i samisk, der alle gis mulighet til samisk språkopplæring
- lulesamisk som fag oppgraderes så vel på videregående som på høyere nivå, som grunnfag og mellomfag, arbeide for flere morsmålslærere og virkemiddelordninger
9. Sametinget
- gjennomgang av Samisk Utviklingsfond (SUF) virkeområde og foreslå endringer for virkeområdet gjennom utvidelser, særlig for å inkludere de områder som i dag bebos av eller tradisjonelt har vært bebodd av samer.
10. Offentlig politikk og infrastruktur
- vurdere og foreta en gjennomgang av eventuelle framtidige kommunegrenser i Nord-Salten
- vurdere fergefri E6 og utrede ulike muligheter for å knytte Tysfjord-området sammen
- arbeide for at Jo-Sommerseth (Gidádibme)-veien gjennomføres
11. Kultur og media
- kulturell opplysningskampanje for å videreformidle kunnskaper om områdenes historie og kultur blant alle våre innbyggere, tilrettelegge for kulturtiltak for trivsel, livskvalitet og tilhørighet
- daglige og / eller ukentlige nyheter på lulesamisk i aviser og andre publikasjoner
- ungdomsinformasjonen (Unginfo) i hele fylket, ressurssentra for IKT i Musken og Drag og andre områder
- satsning på og tilrettelegging for tiltak for samiske barn og samisk ungdom, herunder idrett
