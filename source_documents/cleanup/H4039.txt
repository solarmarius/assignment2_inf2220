
PRESSEMELDING 25.07.01
Senterpartiet oppfordrer til opprør i kommunene
Senterpartiet heiser opprørsfanen. Kommunenes og det lokale folkestyrets framtid står på spill ved høstens valg.
-Velgerne må si kraftig ifra om de vil at våre lokalpolitikerne igjen skal kunne bli mer enn nikkedukker og håndlangere for rikspolitikere og byråkrater, sier Sps 1. nestleder Åslaug Haga.
Senterpartiet oppfordrer kommunestyrerepresentanter, ordførere, kommunalt
ansatte og andre til å markere alvoret i situasjonen for kommunene. Det kan de gjøre ved :å fremme tverrpolitiske opprop til regjering og stortingsrepresentanter å utfordre kommende stortingsrepresentanter i forhold til deres holdninger til kommuneøkonomi bombardere regjering, stortingspolitikere og kandidater på valglistene med konkrete eksempler fra kommunehverdagen på hvordan Høyre og Arbeiderpartiregjeringa sentraliserer beslutninger, makt og ressurser til makteliten i Oslo
-Med dagens økonomiske sulteforing av kommunene, er det mange som ikke får det tjenestetilbudet de bør kunne forvente i det landet FN sier er verdens beste land å bo i. Men i Norge er vi i den heldige situasjonen at vi kan gjøre noe med dette og det må velgerne si klart og tydelig tilpolitikerne, sier nestleder Åslaug Haga i Senterpartiet.
Haga understreker videre at den elendige økonomiske situasjonen i mange kommuner, er en trussel for folkestyret. Kommunepolitikk blir lite annet enn nedskjæringer og forvaltning av armod og i valgkampen gjelder det tydeligvis å skjule for velgerne at det er stortingspolitikerne som sitter med ansvaret. Derfor kommer lokalpolitikken i uforskyldt vanry.
Velgerne må med sin stemmegivning på valgdagen forlange at kommunene får mulighet til å utføre de oppgavene de er pålagt, sier hun og presenterer Senterpartiets helhetlige pakke for styrking av kommunene:
1. Gi kommunene forhandlingsrett med staten bl.a for å sikre at Stortinget sender penger med når kommunene pålegges nye oppgaver
2. Gi selskapsskatten tilbake til kommunene
3. Øke overføringene til kommunene med 4 milliarder i år 2002
4. Slette kommunal gjeld for 12 milliarder
5. Forenkle byråkratiet
6. Gi kommunene friere lokal beskatningsrett
Sp-ordfører i Tingvoll, Kristin Sørheim, sier i et åpent brev at det som trengs er: " ikkje svar frå stortings- og statsrådskandidatar på kva barnehagesatsane i Tingvoll skal vere, det skal vi drive lokalvalkamp på! Vi vil vite kva slags lokalt sjølstyre vi skal ha og korleis de vil gje lokalsamfunna økonomiske og politiske handlingsrom dersom de kjem til makta."
