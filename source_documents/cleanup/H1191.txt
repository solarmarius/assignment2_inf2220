
Stortinget, 15. februar 2001
frå stortingsrepresentant Petter Løvik (H)
Kommunalministeren må gripe inn mot firkanta reglar i UDI
Bedrifta Fjordlaks i Ålesund har akutte problem med å skaffe nok arbeidskraft og vil derfor gi arbeid til 20 ukrainarar i ein 3-6 mnd periode. Etter 6 månaders behandlingstid er søknaden avslått av Utlendingsdirektoratet (UDI).
Dette viser ei fullstendig firkanta og uakseptabel haldning. Problema i bedrifta er akutte, og då er det meiningslaust å bruke 6 månader på behandlinga av søknaden. Eg kan heller ikkje sjå at det skulle vere grunnar til å avslå denne søknaden. Eg har derfor teke opp denne saka i brev til kommunalministeren i dag. Eg ønskjer statsråden sitt syn på saka og bed om at ho får UDI til å sjå på søknaden på nytt.
