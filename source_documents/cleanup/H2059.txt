
Onsdag 29. januar 1991
Stortingsrepresentant Solveig Sollie:
SKUFFET OVER LUNKENHET
-Jeg er skuffet over den lunkenhet justisminister Kari Gjesteby legger for dagen når det gjelder å gripe inn overfor innførsel av ulovlig pornografi. Det kan ikke forstås som annet enn et signal om at innføring av porno er greitt så lenge det bare er til husbruk, sier stortingsrepresentant Solveig Sollie (KrF, Telemark) etter at saken var oppe i Stortingets spørretime onsdag.
Justisministeren svarte på et spørsmål der Solveig Sollie spurte hva statsråden kunne gjøre for å hindre at pornografiske blader og videoer med ulovlig innhold kom inn i landet. Statsråden svarte at innførsel til privat bruk ikke er straffbart, og minnet om at justisdepartementet har foreslått å gjøre det straffbart både å innføre og eie barne-pornografi.
I sin oppfølging kritiserte Solveig Sollie at statsråden ikke vil gå lenger enn dette, og mente at også porno til såkalt "privat bruk" blir spredd, og sett også av barn og mindreårige. Hun mente også at ingen kan bestride sammenhengen mellom konsumet av pronografi og økningen i sedelighets-forbrytelser med voldelige innslag. Hun konkluderte med at tollvesenet bør få adgang til å beslaglegge pornografiske blader og videoer som kommer fra utlandet, ikke bare sjekke om adressaten er en privatperson eller ikke.
