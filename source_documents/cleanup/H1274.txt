
2.12.99
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiets kulturpolitiske talsmann
Satellittoverført fjernsyn
gir folk det beste tilbudet !
- Fremskrittspartiets Stortingsgruppe har nå tatt stilling til konklusjonene i St. melding nr. 46 om digitalt fjernsyn, og har konkludert med at vi skal ønske den digitale utviklingen hjertelig velkommen, sier partiets kulturpolitiske talsmann, Per Sandberg.
- Vi mener at fremtidens overføring av fjernsyn ligger i bruk av satellitter, sier Sandberg, som mener at tiden har løpt ifra det jordbundne nettet, som vi i dag har, og som Regjeringen legger opp til at vi også skal ha i fremtiden.
Det som må være avgjørende for Stortinget når vi skal avgjøre dette, er å se på hva som vil gi det beste tilbudet til hver enkelt fjernsynsseer. - I dag er satellitt teknologien helt overlegen alle andre overføringsteknologier, både når det gjelder antall kanaler og når det gjelder interaktive muligheter, sier Per Sandberg, som påpeker at man med satellitt teknologien i dag kan ta i mot opp mot 1000 kanaler.
- Min påstand er at den enste grunnen til at et flertall i Stortinget nå ser ut til å ønske seg et jordbundet nett er at de samme politikerne ønsker en statlig regulering av hvilke fjernsynskanaler det skal være mulig for innbyggerne å ta inn.
- Det vil aldri være aktuelt for Fremskrittspartiet å støtte denne reguleringsiveren av mediebransjen, som vi nå er vitne til, konkluderer Sandberg, som tror utviklingen innen dette vil gå fortere enn det politikerne er i stand til å henge med på utviklingen.
