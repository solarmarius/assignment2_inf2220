
1/12-2000
FREMSKRITTSPARTIETS
STORTINGSGRUPPE
Fra stortingsrepresentant John I. Alvheim (FrP)
- BRUK U-HJELPS-MIDLER TIL Å REDUSERE AIDS-TRUSSELEN MOT DEN TREDJE VERDEN!
Stortingsrepresentant John I. Alvheim fra FrP åpnet i dag Verdens AIDS-dag i Norge. Han foreslår at Norge bruker 500 millioner kroner av U-hjelps budsjettet til å hjelpe AIDS-ofre i den tredje verden.
Det finnes 34 millioner mennesker med HIV-smitte i verden i dag. Bare i 1999 døde 2,8 millioner mennesker av AIDS. Den største økningen av AIDS kommer i U-landene  særlig i det sydlige Afrika og i Asia der man venter enn eksplosjonsartet utvikling i den nærmeste fremtid. I India og Kina er trusselen svært fremtredende.
- I Europa merker vi også en kraftig utvikling, kanskje sterkest i Russland, sier stortingsrepresentant John I. Alvheim, FrP's helsepolitiske talsmann og leder i Stortingets sosialkomite. - Selv om vi etter hvert har fått bedre medisiner som kan stanse utviklingen av sykdommen AIDS er det bare utviklingen av en effektiv vaksine som kan bremse denne grusomme utviklingen, sier Alvheim. - Jeg kan ikke se noen bedre måte å bruke U-hjelps midler på enn å utvikle en vaksine som kan stanse utviklingen av HIV og AIDS i den fattige delen av den tredje verden. Jeg vil derfor fremme forslag i Stortinget om at vi skal bruke 500 millioner kroner av U-hjelps budsjettet til forskning og utvikling av AIDS-vaksine. Disse pengene og forskningsprosjektet bør administreres av WHO, avslutter Alvheim som lanserte dette forslaget da han i dag åpnet verdens AIDS-dag i Oslo.
