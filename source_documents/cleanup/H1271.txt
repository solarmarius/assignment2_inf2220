
Dato: 2. juni 1999
FREMSKRITTSPARTIETS
STORTINGSGRUPPE
Dag Danielsen (FrP):
Dårlig ressursutnyttelse av Kosovohjelpen!
- Den folkelige oppslutningen om Norges hjelpetiltak for Kosovoflyktningene kan stå på spill dersom pengene ikke utnyttes kostnadseffektivt, sa FrP's stortingsrepresentant, Dag Danielsen i et spørsmål i Stortinget onsdag.
Statsråd Hilde Frafjord Johnsen opplyste i sitt svar at Norge bruker 1.200 mill kr. til mottak av 6000 flyktninger i Norge og bare 225 mill til tiltak i regionen på Balkan.
- Situasjonen er alvorlig fordi det internasjonale samfunn i dag mangler ressurser for å hjelpe det store antallet flyktninger som befinner seg i Kosovos naboland. Regjeringens prioriteringer er derfor betenkelige, fordi mesteparten av innsatsen går til å hjelpe noen ganske få i Norge i stedet for å hjelpe flere i regionen, sa Danielsen.
