
8. desember 1999
Rita Tveiten
- Viktig å sikre grunnlaget for vidare utvikling innen fiskerie
Presseutdrag av innlegget til stortingsrepresentant Rita Tveiten i debatten om innstilling fra næringskomiteen om bevilgninger på statsbudsjettet for 2000 vedrørende rammeområde 9 Nærings- og handelsdepartementet og Kommunal- og regionaldepartementet, rammeområde 10 Fiskeridepartementet og rammeområde 11 Landbruksdepartementet ( Budsjett-innst.S.nr.8 (1999-2000), jf. St.prp.nr.1 (1999-2000), St.prp.nr.1. Tillegg nr. 3 (1999-2000), St.prp.nr.1.Tillegg nr. 12 (1999-2000)), onsdag 8. desember 1999.
- Nok ein gong er det grunn til å framheva at fiskerinæringa er den nest største eksportnæringa etter olje og gass. Denne næringa spelar ei viktig rolle for busetjinga langs heile det langstrakte landet vårt. Men det er heilt avgjerande at me har forskningskompetanse for å sikra grunnlaget for vidare utvikling innen fiskerier, havbruk, foredlingsindustrien og marin bioteknologi. Det sa stortingsrepresentant Rita Tveiten då Stortinget i dag handsama Næringsdepartementets budsjett for år 2000.
Tveiten viste til at eksportverdien av norsk fisk har dobla seg på dei siste ti åra.
- Og om me ter oss vist, er det fullt ut mogeleg å dobla den minste ein gong til dei neste ti åra. Dette er realistisk sjølv om det skulle syna seg at viktige fiskeslag som torsk syner nedgong, sa ho.
Tveiten sa vidare at det er grunn til å merke seg at oppdrettsfisken utgjer om lag ein tredel av eksportverdien, og at det på dette området er eit stort vekstpotensiale.
- Me har dei beste naturgjevne vilkåra for oppdrett i verdssamanheng. Det er forskning som har sikra oss dei gode resultata innen oppdrett som me kan vise til i dag. I tillegg vil eg trekkje fram dei pionerane som gjekk føre og satsa alt i prøving og feiling. Men det er ikkje tid for å slakke av på forskningsinnsatsen. Difor er det med stor glede eg kan vise til at ein samla næringskomite peikar på at Noreg kan konkurrere og vere heilt framme i den internasjonale forskningsfronten innen marin forskning, sa ho.
