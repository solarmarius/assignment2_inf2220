
fredag 12. mai 2000 12:53:01
Revidert nasjonalbudsjett:
Skuffende utgangspunkt for sentrumsløsninger
- Forslaget til revidert nasjonalbudsjett er et skuffende utgangspunkt for å finne gode løsninger med sentrum i Stortinget, sier Venstres leder Lars Sponheim. Venstre deler forståelsen av behovet for stram budsjettdisiplin, men det er ikke akseptabelt at kuttene rammer kommunene og bedrifts- Norge knallhardt. Samtidig bryter Regjeringen løftene på en rekke områder som er viktige for Venstre: Forsking, utdanning, miljø og distriktspolitikk.
- Venstre avviser kontant forslaget om utvidelse av arbeidsgiverperioden i sykelønnsperioden til tre uker, sier Venstres finanspolitiske talsmann Terje Johansen. Dette er et slag i ansiktet på norske bedrifter og hele kommune- Norge. Vårens lønnsoppgjør gir overhodet ikke rom for å legge stein til byrden for bedrifter og kommuner, sier Johansen, som viser til Sandmann-utvalgets arbeid med et bredt samarbeid om hvordan vi skal stoppe den stadige veksten i sykefraværet.
- Sentrumspartiene vil opptre samlet i de løpende forhandlingene om revidert nasjonalbudsjett i Finanskomiteen, sier Terje Johansen.
For øvrige kommentarer fra Venstre vises det til pressemeldinger fra Venstres respektive talspersoner på ulike saksområder, som vil foreligge i løpet av dagen.
