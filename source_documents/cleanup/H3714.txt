
7.5.97:
Rita Roaldsen,
TRYGGE SKOLEVEIER
Storingsrepresentant Rita H. Roaldsen hadde i dag i Stortinget en interpellasjons om sikring av trafikkforholdene i forbindelse med grunnskolereformen.
Hun viste i debatten til at Reform-97 fører til at vi får langt flere og langt yngre trafikanter som følge av grunnskolereformen. .Seks-åringene har langt dårligere forutsetninger for å takle trafikken enn større barn. Kommunene er ikke ferdige med å kartlegge trafikkforholdene, lage handlingsplaner og sette iverk tiltak.
Rita H. Roaldsen mener at staten må ta større ansvar og være en pådriver for å sikre trygge skoleveier til all skolebarna. Man må også være villig til i iverksett midlertidige tiltak inntil de permanente trafikksikringstiltakene er kommet på plass
Det er derfor svært skuffende at Statsråd Reidar Sandal skyver hele ansvaret over på kommunene. Staten har pålagt kommunene å iverksette grunnskolereformen , da må de også være villig til å dekke kostnadene .
