
FREMSKRITTSPARTIETS
STORTINGSGRUPPE
fra Ursula Evje Skolepolitisk talsmann (FrP), 21/3-2001
Instrueringen av statsråd Giske:
OASEN BIBELSKOLE
- Endelig kommer de andre ikke-sosialistiske partiene etter, sier Ursula Evje (FrP). Hun viser til at Fremskrittspartiet foreslo dette allerede i juni i fjor. Da ville ingen av de andre partiene stemme for dette.
- Selv om barna har mistet ett år ved skolen, er det likevel gledelig at de andre partiene nå ser nødvendigheten i å instruere en vrang statsråd. At Giske ikke kjente sin besøkelsestid i fjor er underlig, men ikke direkte overraskende, sier Ursula Evje.
- Fremskrittspartiet mente saken burde finne sin løsning allerede juni i 2000. Derfor fremmet vi følgende forslag: "Stortinget ber Regjeringen opprettholde godkjenningen av Oasen Barneskole i Sogndalen kommune i samsvar med vedtak fattet av statsråd Jon Lilletun, Kirke- utdannings- og forskningsdepartementet den 13. mars 2000."
- Hvorfor KrF ikke ønsket å støtte sin egen tidligere statsråd fremstår som uforståelig. At Høyre ikke ønsket å verne om opprettelse av alternative skoler er heller ikke godt å vite. Uansett stemte disse partiene imot dette forslaget som ville gitt barna tilbud på skole allerede nå. Fremskrittspartiet håper det ikke alltid skal ta så lang tid for disse partiene, men det er jo bedre sent enn aldri, avslutter Ursula Evje.
