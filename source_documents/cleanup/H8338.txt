
Dato: 05.05.04
Stortingsrepresentant Øyvind Korsberg (FrP)
- KrF driver falskspill om ulv
Fremskrittspartiets Øyvind Korsberg reagerer kraftig på bevisst feilinformasjon fra KrF rundt forhandlingene om rovdyrmeldingen.
De siste dagene har KrFs Bror Yngve Rahm en rekke ganger fremstilt FrP som uvillige til å forhandle, senest i Politisk Kvarter på NRK i dag.
- Dette er direkte løgn. FrP har vært forhandlingsvillige hele veien, og før helgen mottok vi et forhandlingsutspill fra regjeringspartiene. Vi antok dette var et seriøst utspill, men noe forhandlingsmøte har KrF ikke ønsket. Her er det tydelig at KrF bare bruker FrP i et spill mot Arbeiderpartiet og Sosialistisk Venstreparti, sier Korsberg, som er FrPs miljøpolitiske talsmann.
