
Arbeidsutvalget i Rød Valgallianse, 12. mars 2002
- Vi må få se hele mappa vår!
- Den siste tids oppmerksomhet rundt det innsyn folk har fått i sine mapper hos Overvåkingspolitiet viser hvor begrenset innsynet faktisk er. Mye er sladdet, langt mer er det påviselig ikke gitt innsyn i. Det er derfor nødvendig med nytt opinionspress for å få et utvidet innsyn. Å få se hele mappa er nødvendig dersom oppgjøret med den ulovlige overvåkingen og registreringen skal kunne gjennomføres.
Det er Erling Folkvord, nestleder i Rød Valgallianse, som sier dette i forbindelse med at partiet kommenterer de to Brennpunkt-programmene om mappeinnsyn.
Dette er uttalelsen:
Brennpunkt på ulovleg politisk overvaking.
Raud Valallallianse (RV) er svært glad for at NRK i to "Brennpunkt" har sett eit skarpt lys på den omfattande ulovlege politiske overvakinga i heile etterkrigstida. Gjennom intervju med personar frå ulike politiske miljø blir det dokumentert kriminell aktivitet ifrå Overvakingspolitiet (POT) si side i eit omfang som få trudde var mogleg. Alle former for opposisjon mot makta spesielt Arbeiderpartileiinga sin politikk vart forsøkt kartlagt: Fredsrørsla og kampen mot atomvåpen, miljørørsla og kampen mot Alta-utbyggjinga, Kvinnefronten og den nye kvinnerørsla, internasjonalt venskaps- og solidaritetsarbeid, arbeidskampar og opposisjonen i fagrørsla og fullt lovleg partipolitisk aktivitet frå t.d. NKP, SF, AKP(m-l) og RV. Dette er heilt i samsvar med innhaldet i Lund-kommisjonen sin rapport frå 1996. Det er grunn til å tru at minst 50 000 er vorte ulovleg politisk overvaka for kortare eller lengre tid. Store ressursar i POT og deira omfattande rapportør-nettverk har vorte brukt til å gjennomføra eit av dei svartaste kapitla i norsk historie.
Og vi har framleis ingen garanti for at dette kapitlet er over!
RV gjentek kravet om full innsynsrett for å kunne ta eit oppgjer med alle former for ulovleg politisk overvaking. Til no er det berre gjeve avgrensa innsyn. Omsynet til agentane og rapportørane sitt personvern var viktigast for eit samrøystes Storting da dei vedtok Innsynslova i 1998. Eit samla Storting ga klar instruks til Innsynsutvalet om at dei dokumenta som er mest kompromitterande for overvakarane ikkje skal frigivast.
Mange har kome i POT-registra avdi dei t.d. har stått på vallistene til RV eller har vore abbonentar på Klassekampen. RV krev at det blir slutt på slike politiske overgrep mot lovleg politisk aktivitet.
Ei rekkje av dei mappene som er opna syner m.a. at deltaking i streikar, streikestøttearbeid og andre faglege kampar har vorte overvaka. RV utfordrar den AP-dominerte LO-leiinga til å kome på banen og ta eit oppgjer med denne svarte historia innan arbeidarrørsla, og gje LO-organiserte som har vore utsatt for ulovleg politisk overvaking full støtte og juridisk hjelp.
RV oppmodar alle som har mistanke om at dei har vorte politisk overvaka om å nytte retten til å søkje om innsyn innan år 2003. Vi vil kunne gje informasjon om denne retten, og retten til å klage og kreve erstatning når mappa er motteke. Samstundes oppmodar vi mange om å melde seg inn i den nye organisasjonen OPO (Organisasjonen mot Politisk Overvåking) for betre å kunne utfordre staten sitt maktmisbruk mot vanlege folk og lovleg fagleg og politisk aktivitet.
