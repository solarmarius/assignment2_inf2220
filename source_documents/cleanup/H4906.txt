
19. april 2001
Trond Giske
Arbeiderpartiet tar saken
I Trønder-Avisa onsdag 18. april kunne man lese om Hildegunn Digre som sluttet på skolen på grunn av dårlig miljø. AUF og Arbeiderpartiet har tatt initiativ til en undersøkelse i den videregående skolen for å kartlegge hvilke problemer skoleelevene møter. Trond Giske synes initiativet er godt.
Hildegunn Digre var elev ved Verdal videregående skole fram til i vår. To måneder før eksamen orket hun ikke mer. Wanja Nilsen og Bernt Hågensen, henholdsvis fylkessekretær i AUF og fylkesleder i Arbeiderpartiet, frykter at denne saken ikke er enestående. Derfor har de i fellesskap bedt Trond Giske om midler til å gjennomføre en undersøkelse blant elevene i den videregående skolen i Nord-Trøndelag. Undersøkelsen skal kartlegge i hvor stor grad trivsel, eller mangel på sådan, har innvirkning på resultater og fravær blant elevene. -Slik kan man finne fram til tiltak som bedrer trivsel og arbeidsmiljølov, sier de to.
Arbeiderpartiet ønsker en egen arbeidsmiljølov for elevene.
Statsråd Trond Giske var i Nord-Trøndelag den 23. april. Han syntes initiativet var godt, og lovte å se nærmere på saken.
