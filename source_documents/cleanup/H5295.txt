
9/11-01
Rune J. Skjælaaen, Senterpartiets medlem i Kirke-, utdannings- og forskningskomiteen
Senterpartiets alternative statsbudsjett 2002: Sp-forslag om styrking av skolesektoren
Rammetilskuddet til kommunesektoren økes med 2 milliarder kroner i Senterpartiets alternative statsbudsjett. Dette er nødvendig for å hindre nedleggelser av grendeskoler og for å tilsette flere lærere/miljøarbeidere i skolen. Med dette forslaget vil fylkeskommunene bli satt i stand til å opprettholde og videreutvikle eksisterende skoletilbud i videregående skoler.
Senterpartiet går også inn med 60 mill. kroner ekstra for å redusere foreldrebetalingen i skolefritidsordningen (SFO).
Senterpartiet går inn for å videreføre statstilskuddet til landslinjer. Får Senterpartiet gjennomslag for dette i Stortinget betyr det at dagens landslinjer ved Os videregående skole (annleggsmaksin og yrkessjåførlinjen) og Sogn Jord- og Hagebruksskole er sikret drift.
Senterpartiet foreslå også å øke bevilgningen til lærlingtilskudd med 100 mill. kroner. Dette er et viktig tiltak for å stimulere næringslivet til å ta inn flere lærlinger. Ap-regjeringen foreslo å redusere dette kraftig.
