
Dato 24. november 2003
Stortingsrepresentant Karin S Woldseth
Regjeringen og Ap lar seilskutene seile sin egen sjø !
I avtalen som er gjort mellom regjeringspartiene og Arbeiderpartiet velger man å kutte i det ekstraordinære tilskuddet til seilskutene våre, sier en opprørt Karin S. Woldseth, kulturpolitisk talsmann for Fremskrittspartiet.
- Dette er en hån mot vår tradisjon som sjøfartsnasjon og mot vår kulturarv, forsetter hun. Det er snakk om tre diamanter i fra vår fordums storhetstid på havet. Det er en katastrofe at store deler av tilskuddet taes fra dem, slik at planene for rehabilitering og i standsetting nå blir skjøvet ut i det blå.
Det ser ut som avtalepartnerne lar seilskutene seile sin egen sjø, og bryr seg lite om et av dem faktisk nesten ikke er seilingsdyktig. En tragedie og rimelig historieløst, avslutter Karin S. Woldseth .
