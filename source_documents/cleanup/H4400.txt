
torsdag 16. mars 2000 13:59:52
30 nye medlemmer i Venstre de siste dagene
Også Venstre opplever en stor pågang av henvendelser om medlemskap og informasjon etter at Regjeringen sist torsdag gikk av.
-Vi har fått 30 nye medlemmer de siste dagene og en rekke positive henvendelser og reaksjoner sier Venstres generalsekretær Geir Olsen.
Olsen tror at pågangen skyldes at det er en hel del frustrerte velgere som tidligere har stemt Høyre og Arbeiderpartiet som nå enten melder seg inn i, eller viser interesse for Venstre. - Det er åpenbart at det er en hel del liberalt innstilte Høyrevelgere som ikke er spesielt fornøyd med sitt tidligere parti, på samme måte som det er mange akademikere som tidligere har stemt Arbeiderpartiet som ikke er spesielt fornøyd med partiets gammelmodige miljøpolitikk, sier Olsen.
En av de nyinnmeldte Venstre-medlemmene har bl.a. vært bydelsutvalgsmedlem for
Høyre i Oslo i to perioder, sier Olsen.
-Generelt er det en hovedvekt av innmeldinger og henvendelser fra Oslo, men de nye medlemmene kommer fra Tromsø i nord til Flekkefjord i sør, sier Olsen.
