
19.11.2003
ARBEIDERPARTIETS STORTINGSGRUPPE
åØ
Priv. til red.
Møte om lokalsykehus
Arbeiderpartiets leder Jens Stoltenberg og sosialpolitisk talsmann Bjarne Håkon Hanssen møter i dag representanter for Folkebevegelsen for lokalsykehusene. Møtet finner sted onsdag 19. november kl. 12.30-13.15 i møterom P-109 i Prinsensgt., inngang Akersgt. 21.
Arbeiderpartiet tar det store folkelige engasjementet til forsvar for lokalsykehusene på alvor og er opptatt av at viktige endringer i sykehusstrukturen i Norge ikke skal kunne skje uten politisk behandling. Arbeiderpartiet har derfor varslet at partiet vil ta initiativ til en prinsipiell diskusjon om lokalsykehusenes stilling i det norske helsevesen, med særlig vekt på akuttfunksjoner og fødetilbud.
I møtet med Folkebevegelsen for lokalsykehusene vil Stoltenberg og Hanssen lytte til innspill fra representanter fra alle helseregionene og utveksle synspunkter og informasjon.
