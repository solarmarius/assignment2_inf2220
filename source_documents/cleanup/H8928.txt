
Fylkes- og kommunevalget 15. september 2003
Lyngen Fremskrittsparti
Valgprogram for Lyngen Fremskrittsparti
Prinsippgrunnlag
Fremskrittspartiet er et liberalistisk parti, som bygger på Norges grunnlov, norsk og vestlig tradisjon og kulturarv med basis i det kristne livssyn. Fundamentalt for Frps samfunnssyn er troen på enkeltmennesket, den selvstendige livsholdning og retten til å bestemme over sitt eget liv. Familien harvært, og skal være den grunnleggende institusjonen i samfunnslivet.
FrP ønsker en kommune med balanse mellom offentlig og privat virksomhet. Kommunen skal ikke påta seg oppgaver som enkeltpersoner, bedrifter eller organisasjoner kan utføre rimeligere.
Programmet vil vise hva Frp vil gjøre for at Lyngen kommune skal bli en bedre kommune å bo i. Frp kan selvsagt ikke love at alt skal bli bedre i den kommende fireårsperioden, særlig på grunn av kommunes økonomiske situasjon, men Frp vil prioritere følgende:
- Eldre/pleietrengende
- Rassikring av Ura
- Barn og unges oppvekstvilkår
- Undervisning
- Opprettelse av snøscooterløyper i indre del av Lyngen og sammenføyning av løypenettet i ytre og indre del.
- Nei til forskjellsbehandling av mennesker i Lyngen kommune.
- Nei til asylmottak, men ja til integrering av enkeltfamilier spredt rundt i Lyngen kommune.
- Ja-holdning til søknader om fradeling/byggetillatelser etc.
- Ja til pol i Lyngen.
- Omorganisering av den kommunale administrasjonen
- Ordførertid ute blant folket.
- Ja til frigjøring av Åmyholmen.
- Nei til omgjøring av dagens sykehjem til kommunal administrasjon.
- Frp vil jobbe for at spilleautomater kun er tillatt i godkjente spillehaller.
- Ja til bygging av flere gang- og sykkelveger i kommunen.
- Frp er i mot verning av Lyngenhalvøya som landskapsverneområde.
Kommunal forvaltning
Men kommunal forvaltning mener Frp den virksomhet som utøves av kommunes administrasjon. Administrasjonens oppgave er å sørge for god effektivitet i kommunen. Frp aksepterer at en del oppgaver må løses av kommunen, en del oppgaver bør kunne konkurranseutsettes.
- Frp vil arbeid for at det åpnes for interkommunalt samarbeid kommunene i mellom i enkeltsaker, dersom det ikke blir aktuelt med kommunesammenslåing i kommende periode.
- Frp vil arbeide for å privatisere enkelte tjenester som i dag drives av kommuner, dersom dette vil føre til rimeligere og mer effektive tjenester.
- Eksempel på tjenester som kan legges ut på anbud. Feiervesen, renhold, vaktmestertjenester, håndverkstjenester, oppmåling, entreprenørtjenester, drift av søppel, vann og kloakksystemet i kommunen.
- Frp vil arbeide for at Lyngen kommunes administrasjon leier lokaliteter til administrasjon billigst mulig på det åpne markedet i Lyngen.
- Frp vil jobbe for at det igangsettes arbeid med hensyn til en omorganisering innenfor den kommunale organisasjonene i Lyngen kommune (hele kommunenes drift).
Teknisk sektor
Frp vil jobbe for lavest mulig kommunale avgifter. Finansiering av kommunenes tjenester bør skje etter selvkostprinsippet, slik at kommunen ikke kan øke avgiftene til også å dekke annet enn til den spesifikke tjenesten.
- Frp mener at dersom ikke svært tungtveiende grunner taler i mot, bør prisnippet alle søknader om fradelinger/bygge-tillatelser innvilges. Frp er av den formening at den enkelte søker vet best hvordan den ønsker en eventuell fradeling/bygging skal være. Ved utbygging av nye byggefelt må det taes hensyn til infrastruktur som skolekapasitet, kloakk, vann, veier, byggeskikk i det enkelte byggefelt osv.
- Frp mener at ekspropriasjon er en uting. I utgangspunktet må kommunen klare å forhandle med eierne som må avgi grunn til kommunen, og i alle tilfeller skal det betales markedspris.
- Frp vil jobbe aktivt for en JA-holdning til enhver fradelingssak/byggesak.
Næringslivet
Frp ønsker at næringslivet skal ha best mulig levekår, vi tror ikke på all slags restriksjoner, men ønsker derimot å legge forholdene best mulig til rette for næringslivet. Både for nåværende og fremtidige næringsliv som måtte ønske å etablere næringsvirksomhet i kommunen.
- Frp vil arbeide for færrest mulig reguleringer slik at næringslivet i kommunen kan "blomstre"
- Frp vil arbeide for at Lyngen kommune skal være/bli en attraktiv kommune å etablere seg i.
- Frp sier nei til kommunal deltakelse i næringsvirksomhet. Skattepengene er ikke risikokapital.
- Frp vil jobbe for å effektivisere næringsadministrasjonen. Dette blant annet for å jobbe mer målrettet blant annet med tanke på nyskapende næringsvirksomheter.
Eldre/Helse og omsorg
Fremskrittspartiet ønsker at alle skal få en skikkelig og mest mulig meningsfull alderdom. Forholdene skal legges til rette slik at de som ønsker det kan bo hjemme så lenge det er ønskelig. Frp vil derfor arbeid for at hjemmehjelpsordningene bygges ut til å mestre dette. Frp mener at det er kommunens plikt å sørge for å legge forholdene til rette slik at de eldre har reelle valgmuligheter ved at de til enhver tid, og ikke ut fra kommunens gode eller dårlige økonomi, er sikret den hjelp de trenger.
- Frp vil arbeide for at foreldre eller andre som påtar seg pleie og omsorgsansvar for pleietrengende gis tilbud om omsorgslønn og et betryggende og godt avlastningstilbud.
- Frp vil arbeid for at kommunen skal ha nok kapasitet, slik at eldre og pleietrengende kan velge om de vil bo hjemme eller på institusjon. Alle skal ha tilbud om enkeltlrom.
- Frp vil jobbe for at Lyngen kommune bygger ut og restaurerer dagens sykehjem i stedet for nybygg. Frp ser positivt på byggingen av eldre boliger i privat regi. Kommunen bør i spesifikk prosjekter av denne type vurdere å gå bort tomter gratis.
- Frp mener at funksjonshemmede skal ha mest mulig tilnærmet samme tilbud og muligheter i Lyngen kommunene som funksjonsfriske.
- Frp vil i utgangspunktet støtte alle tiltak som kan bedre de funksjonshemmedes kår.
- Frp vil arbeide for full integrering av funksjonshemmede i skolen.
- Frp vil jobbe for å tilrettelegge for at private kan drifte helse og omsorgstjenesten med kvalitetskrav dersom dette blir rimeligere.
Barnehager
Frp vil arbeid for trygge og gode barnehager. Frp vil også gå inn for at private som ønsker å starte barnehage, skal få mulighet til dette, Dagens lovfestede bemanning og arealnormer gjør det imidlertid vanskelig å etablere private barnehager uten offentlig støtte.
- Frp vil jobbe for å likestille private og kommunale barnehager
- Frp vil arbeid for at de kommunale barnehagene skal holde en god standard for alle, hvor kvalitet og drifta skal være både god og rasjonell.
- Frp vil jobbe for at driften av kommunale barnehager kan settes ut på anbud.
Kultursektoren
Frp er av den oppfatning av kommunenes kulturmidler ikke skal slukes av et kommunalt kulturbyråkrati. Pengene skal mest mulig i sin helhet tilfalle de ulike organisasjonene, primært organisasjoner som aktiviserer barn og ungdom.
- Frp vil effektivisere kulturadministrasjonen i Lyngen kommune, dette for å sikre at blant annet pengene når frem til brukerne.
Skolepolitikk
Undervisning er et høyt prioritert område for Frp. Et høyt kunnskapsnivå er en av samfunnets viktigste forutsetninger for et høyt velferdsnivå. Det er derfor viktig å sette nok ressurser inn på skolesektoren. Det er videre påkrevet at ressursene blir brukt på en så god måte som overhode mulig. Skolesektoren hhar stykkprisfinansiering, dvs, det bør gis et fast tilskudd per elev.
-Frp vil arbeid for tilstrekkelig midler til lærebøker og materiell.
Frp vil arbeid for skolene skal bli mer foreldrestyrt, og at skolene selv skal kunne velge sine lærebøker.
Alle bygdas skolebarn skal ha lik rett til trygg skolevei og der det ikke finnes tilstrekkelig med gang- og sykkelveieer bør barna få skyss.
-Frp vil jobbe for at barne- og ungdomsskolene i Lyngen blir der de er i dag, og at det etableres tilbud om videregående skole i Lyngen.
Alkohold/ruspolitikk
Frp vil motarbeide den omseggripende tankegang om at ethvert bruk er misbruk. Frp mener det skal være lett å få tillatelse til å skjenke/selge alkohol, men det skal også være lett å miste tillatelsen dersom gjeldene lover ikke følges. Når det gjelder forebyggende tiltak vil Frp fortsatt være pådrivere for at kommunale bevillingsinntekkter skal øremerkes til å forebygge rusmiddelproblemer blant ungdom. Som strakstiltak vil Frp jobbe for at det i Lyngen kommune snarest mulig skal være meget godt tilrettelagt med tanke på m.h.t. boliger, ettervern, og omsorg for rusmisbrukere, sosialklienter og andre som måtte ha behov for dette.
- Frp vil arbeide for at det skal være lett å få bevilgning og like lett å miste denne.
- Frp vil støtte opp en forebyggende og holdningsskapende arbeid.
- Frp støtter tvangsbehandling av sterkt belastede rusmisbrukere.
Samferdsel
Frp vil prioritere rassikring av veien i kommunen, derfor vil Frp vil jobbe aktivt opp mot partiet både på fylkesnivå og partiet sentralt for disse skal jobbe aktivt for få statlige midler til disse rassikringene samt utbedring av vegnettet i kommuner og da eksempelvis i følgende rekkefølge:
1. Rassikring av Ura
2. Rassikring og utbedring av Pollfjelltunnellen
3. Ullstjernforbindelsen
4. Utbedring av Pollfjelltunnellen.
Dernest vil Frp arbeide for at hovedvegnettet i kommunen skal omklassifiseres til HK 10 vegstandard, og si alle resterende veger i kommunene rustes opp.
Samfunnssyn
Det fundamentale i Fremskrittspartiets samfunnssyn er troen på og respekten for det enkelte menneskes egenart og retten til å bestemme over eget liv og økonomi. Enkeltmennesker er den største ressursen i samfunnsutviklingen. Sammen med familien og den private eiendomsretten er enkeltmennesket det grunnleggende i samfunnslivet.
- Frp vil jobbe for at de enkelte gruppene i samfunnet i Lyngen kommune skal ha mest mulig like vilkår. Med dette menes blant annet at enkeltgruppper basert på rase, kjønn, religion og etnisk opprinnelse ikke skal ha særfordeler, men derimot behandles likt med andre innbyggere.
- Frp vil jobbe i mot oppstart av flyktningemottak i Lyngen kommune.
- Frp er av den formening at dersom kommunen skal ta imot flyktninger så må forholdene legges til rett for dette og at man da skal plassere flyktningene på forskjellige steder i kommunen, slik at de da på en enklest mulig måte kan gli inn i lokalmiljøet.
- Frp vil jobbe for at enhver innbygger i kommunen skal føle trivsel ved å: Både jobbe, bo, samt ved bruk av fellesområdene i fritiden sin til det den enkelte innbygger flere for. Sagt med andre ord så vil Frp jobbe for at Lyngen kommune er en kommune for alle og ikke for enkelte.
