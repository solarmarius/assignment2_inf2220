
Stortinget, 05. oktober, 2000
FREMSKRITTSPARTIETS
STORTINGSGRUPPE
fra stortingsrepresentant Øyvind Vaksdal(FrP)
HØYERE STRØMPRISER VIL
RAMME DE SOM HAR MINST
I forslag til statsbudsjett for 2001, som Regjeringen har lagt frem i dag, foreslåes det en økning av el avgiften på 1,5 øre pr. kwh før merverdiavgift, og tilsvarende økning i avgiften på fyringsolje.
- Dette er hårreisende, sier Fremskrittspartiets energipolitiske talsmann, Øyvind Vaksdal. - Dette vil først og fremst ramme de som fra før av har minst, og som følge av svak økonomi ofte bor i dårlig isolerte eller trekkfulle hus og leiligheter, og det
henger overhodet ikke sammen med finansminister Karl Eirik Schjøtt-Pedersens vakre ord om et budsjett for økt velferd og mer rettferdig fordeling.
Jeg kan ikke begripe at vi som bor i et av verdens rikeste land med enorme energiressurser, ikke skal få bruke av våre naturgitte ressurser for å kompensere for våre naturgitte ulemper med å bo i et kaldt klima, avslutter Vaksdal, som lover massiv kamp mot avgiftsøkningene fra Fremskrittspartiets side.
