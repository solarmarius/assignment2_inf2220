
Torsdag 19. mai 1994
Lars Gunnar Lie (KrF):
ENDRINGAR I VERKEMIDLAR EU-TILPASNING
- Endringane i verkemidla som har vore gjort den seinaste tida forsterke tendensen til sentralisering. Eg ser dette som ei tilpassing til EU-reglar. Det sa næringspolitisk talsmann i Kristeleg Folkeparti, Lars Gunnar Lie i sitt innlegg i Stortinget torsdag 19. mai, vedrørende Statens Nærings- og Distriktsutviklingsfond (SND).
- Ein god regional- og distriktspolitikk føreset ein næringspolitikk som legg tilrette for eit allsidig næringsliv i distrikta. Næringslivet må vere levande og konkurransedyktig dersom vi skal makta målsettinga om busetnad over alt i landet, sa Lie. Han meiner stortingsfleirtalet bryt med dei overordna målsettingane om å ta vare på hovedtrekka i busetnadsmønsteret og nasjonale mål for næringsutvikling, når dei har vedtatt mål og verkemiddel i distriktspolitikken slik at dei meir er i harmoni med EU-reglane.
- Regionalpolitikk er m.a. å stimulere næringssvake strøk eller område med stor arbeidsløyse. Distriktspolitikk som gjev støtte til å halde oppe busetnad i grisgrendte strøk og utkantkommuner er ikkje med i det verkemiddelsystemet EU rår over, sa Lie i debatten. Han undertreka at det er i distrikta dei fleste naturressursane finns og mesteparten av verdiane vert skapt.
Lie understreka og at avstanden mellom næringsliv og verksemder, og dei som skal ta avgjerder ikkje må verte for stor.
- Dessutan må det vere klare "linjer". Å ha to ulike organ på regionalt nivå, SND og fylkeskommunane, verkar forvirrande. Det skapar uvisse om lik behandling og det skaper tvil om ansvarstilhøve. Eg reknar med at statsråden vil kome attende til Stortinget med ei vurdering av verkemiddelapparatet, og SND spesielt.
Lie sa og i debatten at det er naudsynt å sjå på korleis og i kva grad SND skal engasjere seg med risikomapital.
- Eg vil spesielt be departementet vurdere om SND kan gå inn med ansvarleg lånekapital i staden for eigenkapital, sa Lie.
