
Dato: 6. desember 2001
Frå stortingsrepresentant Magne Aarøen, KrF
Stortinget tek kontantstøtta frå sosialhjelpsmottakarar
- Fremskrittspartiet, Arbeiderpartiet, Sosialistisk Venstreparti og Senterpartiet har bestemt seg for at dei som treng sosialhjelp, skal misse ei årleg kontantstøtte på 36 000 kr pr barn, seier Magne Aarøen som er ein av KrFs representantar i Sosialkomiteen.
Den valfridommen som vanlege familiar har om dei vil nytte barnehage eller kontantstøtte vil desse partia ta frå dei svakast stilte. Dette er svært nedverdigande for desse familiane, og det er rimeleg småleg av stortingsfleirtalet.
Samarbeidsregjeringa (KrF, H. og V.) la opp til den same valfridommen for desse som andre.
Det er særleg grunn til å undre seg over at Frp, som på prinsipielt grunnlag har avvist alle avgrensingar i denne valfridommen, går saman med kontantstøtte- motstandarane i SP, AP og SV.
KrF ser dette som økonomisk diskriminering av ei svakstilt gruppe i samfunnet vårt. Vi er sterkt usamd i at ein skal straffast fordi ein har det økonomisk vanskeleg, avsluttar Aarøen.
