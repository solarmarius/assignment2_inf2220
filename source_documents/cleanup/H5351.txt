
20.11.2001
- Ikke en øre ekstra til distrikts- og næringssatsing
- Regjeringen forsøker å fremstille det som om de i helga har funnet 500 millioner friske kroner til SND. Dette er grovt misvisende. Regjeringen holder på alle de alvorlige kuttene i bevilgningene til SND og distriktspolitikken. Distriktene rammes svært hardt, sier Olav Akselsen (A) leder av Stortingets Næringskomite. Bondevik-regjeringen foreslo å kutte bevilgningene til distrikts- og regionalpolitikk med 350 millioner kroner. Dette kuttet gjennomføres nå i sin helhet. Dette fører til en dramatisk endring av den distriktspolitikken det til nå har vært bred enighet om. Bondevik kutter Stoltenberg-regjeringens forslag til bevilgning til distriktspolitikk med nær 20 prosent.
- Regjeringen forsøker å fremstille det som om de i helga har funnet 500 millioner friske kroner til SND. Dette er grovt misvisende. Regjeringen holder på alle de alvorlige kuttene i bevilgningene til SND og distriktspolitikken. Distriktene rammes svært hardt, sier Olav Akselsen (A) leder av Stortingets Næringskomite i en pressemelding 20. november 2001.
I sitt forslag til statsbudsjett foreslo Bondevik-regjeringen å kutte bevilgningene til distrikts- og regionalpolitikk med 350 millioner kroner. Dette kuttet gjennomføres nå i sin helhet. Dette fører til en dramatisk endring av den distriktspolitikken det til nå har vært bred enighet om. Bondevik kutter Stoltenberg-regjeringens forslag til bevilgning til distriktspolitikk med nær 20 prosent.
I tillegg foreslo Bondevik kraftige kutt i bevilgningene til øvrig næringsutvikling gjennom SND. Også dette bevilgningskuttet gjennomføres nå i sin helhet. Det betyr at de viktige programmene for utvikling av fiskerinæringen og IKT-næringen må legges ned.
På toppen av dette foreslo Bondevik å kutte "vanlige" utlån i SND med en milliard kroner. Det er dette kuttet som nå reduseres til et kutt på en halv milliard. Det betyr at SND fortsatt får låne ut en halv milliard mindre enn Stoltenberg. Dessuten: dette berører ikke de alvorlige kuttene i bevilgningene til ulike støtteordninger.
Hva betyr kutt i SND?
Dette rammer små og mellomstore bedrifter, spesielt nyetablerte og ufødte bedrifter som satser stort på innovasjon og nyskaping, eksempelvis i fiskeri- og landbruksnæringen.
Kuttet kommer på verst tenkelige tidspunkt - akkurat nå trenger nyskapingen i norsk næringsliv den statlige risikokapitalen mer enn noen sinne. Næringslivet sliter, og etterspørselen etter risikokapital er større enn på lenge. Samtidig er det private kapitalmarkedet på grunn av usikkerhet mindre enn på veldig lenge. Kuttet betyr således en brå slutt for svært mange utviklingsprosjekter i næringslivet.
Reaksjonene i næringslivet og i distriktene har ikke latt vente på seg. Distriktene er i opprør. Det er ikke nok med lavere skatter, spesielt ikke for nyetableringer og småbedrifter i tidlig utviklingsfase.
Hva er kuttet begrunnet i -annet enn prinsipiell motstand mot SND (fra H)
Innsparing på statsbudsjettet? Nei - lånerammen er en såkalt 90-post og pengene går altså under streken. En får verken mer eller mindre penger til statsbudsjettet ved å regulere utlånsrammen til SND.
Markedet? Nei - etterspørselen etter risikokapital er større enn på lenge, og behovet tydelig.
Konkurranse med bankvesenet? Nei - det er enighet om at det er mangel på risikokapital, og bankene har ikke bedt om at SNDs rammer skal reduseres .
Faglig bakgrunn? Nei - det finnes ingen fagrapporter som kan vise at skatteincentiver er mer effektivt enn penger til målrettede utviklingsprosjekter.
Litt om hva SND representerer
Rundt 15.000 små og mellomstore bedrifter har lån og tilskudd til sine utviklingsprosjekter hos SND.
32 milliarder kroner fra SND (to tredjedeler lån) har utløst mer enn 70milliarder i privat satsing - dvs at én krone fra SND utløser to kroner i privat kapital.
Rundt 80 prosent av prosjektene SND går inn på betegnes som vellykkede, ved at 5 prosent mislykkes og rundt 15 prosent var vellykket men ville trolig blitt gjennomført også uten SND.
Bedriftene som SND går inn i viser høyere innovasjonsevne, bedre økonomisk utvikling og høyere overlevelsesevne enn det nasjonale gjennomsnittet. (Møreforskning).
Fra etableringen i -93 har SND bidratt til 40-50.000 arbeidsplasser (nye eller sikrede). - Selv om Norge har full sysselsetting er det mange kommuner hvor dette har vært svært viktige etableringer!, sier Olav Akselsen
