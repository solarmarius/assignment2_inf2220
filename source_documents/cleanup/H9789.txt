
08.12.2005
Arbeiderpartiet, Sosialistisk Venstreparti og Senterpartiet
Økt satsing på EU-informasjon
De rød-grønne partiene sikrer i finanskomiteen i dag en dobling av støtten til EU-informasjon i 2006. 2 millioner kroner deles mellom Europabevegelsen og Nei til EU.
Dette er et viktig bidrag for å stimulere til økt kunnskap og folkelig debatt om EU og EU-relaterte saker. På denne måten legger vi også grunnlaget for en mer aktiv og kritisk europadebatt, slik Soria-Moria erklæringen innevarsler, sier Karl Eirik Schjøtt-Pedersen, Heikki Holmås og Per Olaf Lundteigen, finanspolitiske talsmenn for Arbeiderpartiet, SV og Senterpartiet.
