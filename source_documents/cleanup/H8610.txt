
Dato: 22. september 2004
Stortingsrepresentant Per Sandberg (FrP)
- Ensidig informasjon om innvandring
Bip.no er et nytt offentlig nettsted som skal gi informasjon om innvadring til barn og unge. - En kjempepositiv satsing, men nettsiden forteller dessverre lite om utfordringene knyttet til innvandring, sier innvandringspolitisk talsmann i FrP Per Sandberg.
Sandberg sier det er et godt tiltak å etablere et nettsted for å spre informasjon til barn og unge om innvandring. - Men, sier han, det er en forutsetning at innholdet er balansert. Han mener den nye internettportalen bip.no for ensidig fokuserer på innvandreres rettigheter og tilnærmet utelukker informasjon om problemene rundt økt innvandring
- Det å spre lettforstålig informasjon er viktig for å skape engasjement og debatt rundt temaet. Men det er avgjørende at informasjonen er så objektiv som mulig og speiler alle sidene av innvandringstemaet, sier en engasjert Sandberg
Han synes det er overraskende at det på bip.no ikke står nevnt noe om hvilke krav samfunnet egentlig stiller til innvandrere og flyktninger. - Innvandreres og flyktingers forhold til lovverk, språk og samfunnskunnskap burde etter mitt syn ha fått en sentral rolle i denne portalen, sier Sandberg. Samtidig hadde det vært naturlig å nevne de utfordringene som samfunnet har i forhold til integrering.
- Jeg håper at Erna Solberg tar signalene og gir sidene et mer objektivt preg, avslutter Sandberg
