
05.04.2002
- Tilbake til virkeligheten
- Etter mange år med store ord og overbudspolitikk i opposisjon ser det ut til at Høyre er i ferd med å returnere tilbake til virkeligheten i forsvarspolitikken. I fjor hevdet de Arbeiderpartiets politikk minnet om "30-tallets brukne geværs-politikk". Nå innser Regjeringen at politikken de forfektet og lovet så sent som i fjor, ikke er gjennomførbar i år, sier leder av Forsvarskomiteen Marit Nybakk (Ap) i en pressemelding 5. mars 2002. Hun omtaler Forsvarsproposisjonen som et av de største politiske tilbaketog i moderne historie.
- Etter mange år med store ord og overbudspolitikk i opposisjon ser det ut til at Høyre er i ferd med å returnere tilbake til virkeligheten i forsvarspolitikken. I fjor hevdet de Arbeiderpartiets politikk minnet om "30-tallets brukne geværs-politikk". Nå innser Regjeringen at politikken de forfektet og lovet så sent som i fjor, ikke er gjennomførbar i år, sier leder av Forsvarskomiteen Marit Nybakk (Ap) i en pressemelding 5. april 2002. Hun omtaler Forsvarsproposisjonen som et av de største politiske tilbaketog i moderne historie.
- Regjeringen sa i Sem-erklæringen at strukturen de bidro til å blåse opp i fjor, skulle finansieres. Ved oppgjørets time viser det seg at de ikke har råd til dette. Det er svært beklagelig at Forsvaret siden regjeringsskiftet er blitt lovet mer penger enn Regjeringen nå legger opp til. Det har gitt Forsvaret falske forhåpninger og forsinket omstillingsprosessen. Det er imidlertid positivt at Regjeringen endelig ser ut til å ha erkjent dette, sier Nybakk.
Nybakk tror at forslaget som nå er fremmet er mer i tråd med Forsvarets behov i en tid med nye trusselbilder enn Høyres oppblåste struktur fra i fjor.
- Når Stortinget nå overtar stafettpinnen fra Regjeringen, kan jeg love at Arbeiderpartiet skal være et konstruktivt opposisjonsparti. Vi vil jobbe for et forlik som sikrer samsvar mellom Forsvarets oppgaver og ressurser, og mellom vedtatt struktur og finansiering. Det fortjener Forsvaret. Vi forventer at Regjeringspartiene er villige til å gå inn i reelle forhandlinger slik at vi kan sikre et sterkt og robust Forsvar. Vi vil sette dette og forutsigbarhet for Forsvaret i høysetet, avslutter Nybakk.
