
05.03.2002
Landsstyremøte i Arbeiderpartiet
Arbeiderpartiet har landsstyremøte torsdag 7. og fredag 8. mars. På møtet skal partileder Thorbjørn Jagland innlede om Arbeiderpartiets situasjon og arbeidet framover til landsmøtet, partisekretær Martin Kolberg skal innlede om organisatoriske utfordringer og nestleder og parlamentarisk leder Jens Stoltenberg skal innlede om den politiske situasjonen og arbeidet i Stortinget. Landsstyret skal også blant annet innkalle til det 59. ordinære landsmøte og til den 36. ordinære landskvinnekonferansen.
Møtet holdes på Rainbow Hotel Oslofjord, Sandvika. Møtet begynner torsdag kl. 14.00 og avsluttes fredag, ca kl. 13.00.
Det blir åpning/konstituering torsdag kl. 14.00 ved partileder Thorbjørn Jagland. Ca kl. 14.15 innleder Jagland om Arbeiderpartiets situasjon og arbeidet framover til landsmøtet og ca kl. 18.15 innleder Kolberg om organisatoriske utfordringer.
Fredag ca kl. 09.15 innleder Stoltenberg om den politiske situasjon og arbeidet i Stortinget (Innledningen kan også starte tidligere, men dette er avhengig av tidsbruken på behandling av øvrige saker).
Innkalling til det 59. ordinære landsmøte og til den 36. ordinære landskvinnekonferansen, samt oppnevning av valgkomite skjer torsdag. Resultatet av denne behandlingen vil bli offentliggjort samme dag.
Landsstyret avsluttes fredag ca kl. 13.00. Umiddelbart etter at møtet er slutt, inviteres det til oppsummerende pressekonferanse.
Landsstyret er åpnet for pressen under innledningene.
