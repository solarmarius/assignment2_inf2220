
10.05.03
KrF
Spiskammeret langs kysten i fare
Kristeleg Folkeparti vil ta vare på kysten vår både som spiskammer, næringslivsområde og kultur- og naturområde.
Tre saker må løysast raskt, uttalar KrFs landsmøte;
· Stanse radioaktive utslepp frå Sellafield.
· Oljetransporten frå Russland, langs Norskekysten, må lenger til havs.
· Betre oljevernberedskap langs heile kysten.
Samarbeidsregjeringa må halde fram arbeidet mot britiske styresmakter for å få stansa utsleppa frå Sellafield. Utslepp av radioaktivt avfall som Golfstraumen fører inn i norske farvatn kan øydeleggje den marine flora og faunaen og skape uvisse om framtidig utnytting av marine ressursar. Det henstilles til Regjeringa om fortsatt å arbeide internasjonalt med å gjøre statar rettslig og økonomisk ansvarlig for forureining over landegrensene.
Dagleg trafikkerar gigantiske oljetankarar frå nordvest-Russland norskekysten. Miljøkonsekvensane ved eit forlis er svært store.
Kristeleg Folkeparti vil arbeida for å etablera seglingsleier for særleg risikofylt sjøtransport, om naudsynt opp mot 50 nautiske mil frå kysten, og stør arbeidet i Miljøverndepartementet for å gi utsatte havområde status som særleg sårbart område (PSSA).
Seglinglei langt frå kysten er likevel berre eitt av vilkåra for større tryggleik. Det er ein føresetnad at overvåkinga av kysten vert samordna og styrka. Dagens oljevernberedskap er svært utilstrekkeleg i høve til trusselbiletet. At ansvaret no er samla på ei hand er bra, og KrF føreset at beredskapen no vert styrka for å møte framtidige utfordringar.
Vi må sikre at det finst både depot av utstyr og mannskap som kan handtere dette.
Landsmøtet har tillit til at Samarbeidsregjeringa vil ta tryggleiken langs kysten på alvor, og ser det som eit konkret og positivt signal at regjeringa stør opprettinga av eit internasjonalt katastrofefond mot oljesøl, betalt av oljeimportørane
