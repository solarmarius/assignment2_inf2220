
Mandag 21. oktober 1996
KrF-leder Valgerd Svarstad Haugland:
EKSTRA PU-MIDLER TIL KRISTIANSUND
-Mange kommuner sliter fremdeles med gjennomføringen av PU-reformen, blant annet fordi de har et mye høyere antall beboere med psykisk utviklingshemming enn gjennomsnittet. I Kristelig Folkepartis alternative statsbudsjett er disse kommunene tilgodesett med en foreslått bevilgning på 55 millioner. Minst 15 av disse regner vi med vil gå til Kristiansund kommune. Det sier Kristelig Folkepartis leder Valgerd Svarstad Haugland.
Kristelig Folkeparti presenterte mandag sitt alternative opplegg til statsbudsjett. Valgerd Svarstad Haugland sier at det i Regjeringens forslag til statsbudsjett ikke er tatt tilstrekkelig høyde for de vanskelighetene kommuner med flere PU-beboere enn gjennomsnittet har når det gjelder å gjennomføre reformen.
-Dette gjelder både de øremerkede bevilgningene og rammeoverføringene, sier KrF-lederen. -Det er uverdig at ikke PU-beboerne i Kristiansund og andre kommuner i samme situasjon ikke skal ha et like godt tilbud som de som bor i mer "gjennomsnittskommuner". Dette ønsker vi å gjøre noe med, sier Valgerd Svarstad Haugland.
