
Stortinget, 28. februar 2001
FREMSKRITTSPARTIETS
STORTINGSGRUPPE
fra Stortingsrepresentant Øyvind Korsberg, Fremskrittspartiet
- FØLER MEG UTHENGT
- Som Fremskrittspartiets innpisker til Storting og Lagting har jeg et ansvar for at det møter rett antall representanter i salen. Størst problem er det i Lagtinget der det kan være knappe voteringer, sier Øyvind Korsberg.
- Vidar Kleppe hadde ikke søkt om permisjon fra Storting og Lagtinget på vanlig måte, dvs uken i forveien, men spurte først i går om å få utbytting, noe som ikke var mulig p.g.a. fravær fra andre representanter. Derfor er det skuffende at jeg blir uthengt i media for å nekte ham å få "fri" for å reise til fylkesstyremøtet i Kristiansand. Dette har satt meg i et svært uheldig lys og for å synliggjøre for alle og enhver at det her ikke er snakk om å mobbe eller fryse ut Vidar Kleppe, får han nå fri slik at han kan reise til Kristiansand, og at undertegnede derfor må møte i Lagtinget.
- Dette medfører at jeg ikke kan reise til Kristiansand for å møte fylkesstyret som jeg er blitt bedt om. Per Sandberg, Thore A. Nistad og Kenneth Svendsen reiser som planlagt. Jeg tar sterk avstand fra den fremstillingen om at jeg og andre i gruppen mobber Kleppe. Dette medfører overhode ikke riktighet, avslutter Korsberg.
