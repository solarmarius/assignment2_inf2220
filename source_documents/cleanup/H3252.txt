
7. juni 2000
Stortingsrepresentant Arne Lyngstad:
Privatskolene:
Endelig slutt på Giskes udemokratiske bruk av skjønn!
-Stortinget har nå sagt sitt om foreldres rett til selv å velge skole for sine barn, uavhengig av hvor de bor i landet. Dette konstanterer skolepolitisk talsmann Arne Lyngstad, etter at han har sikret flertall for en presisering av privatskoleloven.
-KrF er opptatt av å sikre privatskoler som søker om statlig godkjenning en rettferdig og korrekt behandlig. Det er nå flertall for en presis privatskolelov som ikke hindrer friskoler i områder med lite folk.
Nedgangen i elevtallet i den offentlige skolen kan ikke alene være utslagsgivende i en samlet vurdering for godkjennelse, mener Lyngstad. I en konkret sak på Sørlandet la Statsråden avgjørende vekt på nedggang i elevtall i den offentlige skolen og fare for nedleggelse av skoler. Denne utøvelsen av skjønn er ikke i tråd med lovens formål og intensjon, derfor er det nøvendig med en presiering av loven.
-Det er også gledelig at Stortinget ber Regjeringen legge til rette for en større forutsigbarhet i kommuneøkonomien. Hjemkommunene til elever i private skoler får trekk i rammeoverføringene fra staten. Disse midlene blir delt ut igjen til samtlige kommuner i samsvar med tallet på innbyggere i skolepliktig alder. Ordningen fungerer som en omfordeling fra kommuner som har mange elever i private skoler, til kommuner som har ingen eller få elever i private skoler.
