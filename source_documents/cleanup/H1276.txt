
FREMSKRITTSPARTIETS
STORTINGSGRUPPE
Stortingsrepresentant Dag Danielsen:
ANSVARSFORHOLDENE FOR STRØING AV FORTAU MÅ KLARGJØRES!
Dagens situasjon i Oslo og andre storbyer på grunn av manglende strøing av fortau er uakseptabel. Den praksis som følges for eksempel i Oslo, hvor politivedtektene pålegger grunneierne å strø tilstøtende kommunale fortau, fungerer ikke. Folk kan ikke ferdes trygt på grunn av fare for benbrudd og lignende, uttaler stortingsrepresentant Dag Danielsen (FrP).
Han reiser derfor spørsmål om saken i dagens spørretime.
- Folk forventer at kommunen sørger for at det er trygt å ferdes i gatene - også vinterstid. Når det nå endog fra tungt juridisk hold (senest fra professor Fleischer ), stilles spørsmålstegn ved hjemmelen for politivedtektenes pålegg overfor grunneierne, er det nødvendig at det foretas en avklaring av situasjonen. Jeg ber derfor om en vurdering fra de ansvarlige myndigheter om hvordan de vurderer dagens praksis så vel som lovhjemmelen for denne, avslutter Danielsen.
Sendt: 3.3.99 klokka 1100 Oslo
