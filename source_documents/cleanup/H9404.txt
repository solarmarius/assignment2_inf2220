
Dato:26. juli 2005
FrP
Hagen åpner Morellfestivalen
Lørdag 30. juli forestår Fremskrittspartiets formann Carl I. Hagen den offisielle åpningen av Morellfestivalen i Ullensvang kommune i Hardanger.
Etter åpningen klokken 11.00 i Lofthus, vil Carl I. Hagen holde politisk appell. Litt spesielt er det at Hagen er personlig invitert av bygdas ordfører Solfrid Borge til å forestå åpningen av festivalen, som i år feirer 10 års jubileum.
Hagen var på besøk i Hardanger i vinter, og møtet med bygdas befolkning og ordfører var så spesielt at Carl I. Hagen er blitt oppfordret av Ullensvang-ordfører Solfrid Borge om å komme tilbake og åpne årets morellfestival!
Pressen ønskes velkommen til å overvære Hagens åpning og hans tale.
