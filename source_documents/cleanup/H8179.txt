
5.3.2004
Nr. 3 - 5. mars 2004
Presseinformasjon fra Arbeiderpartiet
Flere har bedt oss om å fortsette med korte e-postmeldinger slik vi hadde i valgkampen til journalister med oversikt over hva som skjer i partiet. Kommende e-poster kan også inneholde kommentarer fra partiet eller partiets tillitsvalgte til aktuelle saker, men vil ikke erstatte tradisjonelle pressemeldinger. Heretter vil vi sende ut en slik e-post ved behov som du nå har mottatt. Datoen i emnefeltet på e-posten forteller deg når den er sendt fra oss om du ønsker å arkivere den for senere bruk. Dersom du ikke ønsker å motta slik e-post eller du har kollegaer som ikke får den men som bør ha den, så kontakt Tone Bråten på vårt sentralbord, 24144000, eller returner svar i denne e-posten.
Jens innleder i Oslo
Fylkespartiårsmøtene i Arbeiderpartiet er i gang. Troms har allerede avholdt sitt møte, mens Oslo Arbeiderparti har årsmøte 5. - 6. mars. Partileder Jens Stoltenberg innleder om den politiske situasjonen på årsmøtet i Oslo 5. mars. Det skjer på Clarion Hotel Royal Christiania. De øvrige fylkespartiene følger med årsmøter utover våren, og årsmøterunden avsluttes i Oppland 24. - 25. april.
Les mer om årsmøtet til Oslo Arbeiderparti her: http://www.dna.no/index.gan?id=22078
Les mer om fylkespartiårsmøtene i Arbeiderpartiet her: http://www.dna.no/index.gan?id=22080>
Hva skjer i Arbeiderpartiet?
På vår hjemmeside kan du se hva som skjer i Arbeiderpartiet. http://www.dna.no/index.gan?id=11942
Vennlig hilsen
Arbeiderpartiet
