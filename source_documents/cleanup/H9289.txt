
Dato: 8. juni 2005
Samferdselspolitisk talsmann i FrP, Kenneth Svendsen
- Økte trafikkbøter til ingen nytte
- Det er direkte flaut at stortingsflertallet aktivt stemte for økte bøter når vi nå ser at det er skrevet ut flere bøter enn tidligere. Bøtene er rent ran av norske bilister, mener samferdselspolitisk talsmann i FrP, Kenneth Svendsen.
Svendsen sier at han nå har bekreftet det FrP hele tiden har hevdet, at hevingen av bøtesatsene kun var en ny måte å flå billistene på. - Innføringen av de skyhøye bøtesatsene var et vendepunkt i bøtepolitikken. Bøtene for trafikkforseelser gikk i 2005 fra å være en preventiv måte å straffe lovbrytende billister, til å bli en ren avgift billistene må betale.
Han viser til at selv med en kraftig økning i bøtenivået - som stortingsflertallet hevdet vil føre til at færre kjørte for fort - er det en økning på 17 pst. i utsteding av bøter hittil i år. - Jeg er direkte flau på vegne av stortingsflertallet som enten lot seg lure til å tro at det ville bli færre som brøt reglene, eller at de ikke forsto bedre.
Stortinget stemte i januar mot et forslag fra FrP om å reversere økningen i bøtesatsene tilbake til 2004-nivå.
Svendsen sier at Fremskrittspartiet å snart det er mulig vil på nytt vil fremme et forslag om å redusere det norske bøtenivået for trafikkforseelser.
