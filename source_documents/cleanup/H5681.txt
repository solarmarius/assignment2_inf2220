
18.03.2002
Leder i Senterkvinnene, Inger S. Enger
Ja til Folkekirke
Senterkvinnene ønsker ei åpen , romslig og inkluderende folkekirke. Dette sikres best ved å opprettholde nåværende ordning. Statskirkeordningen er med å sikre mangfold og takhøyde blant annet ved at utnevning av biskoper tilligger regjeringen. Kirken som trossamfunn skal ha frihet i trosspørsmål.
Et viktig kjennetegn for folkekirken er at den står til tjeneste for alle deler av befolkningen .Mange mennesker føler trygghet over å vite at kirken er der når de har bruk for den. Ordningen sikrer også at alle deler av landet opplever kirkens nærhet. Vi mener at det er statskirkeordningen som har gjort det mulig å fungere som folkets kirke. Statskirkeordningen er også med på å styrke kirken som bærende institusjon i samfunnet.
