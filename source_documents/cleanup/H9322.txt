
15.6.2005
Stortingsrepresentant Knut Storberget, Ap, etter Riksrevisjonens avdekning
- Justisminister Dørum må nå ta grep!
Riksrevisjonen har avdekket svikt både i kriminalomsorgen og i saksbehandlingstiden for straffesaker. Saksbehandlingstiden for straffesaker overskrider tidsfristen i alle ledd.
- Arbeiderpartiet har i lengre tid slåss for raskere straffesaksavvikling og avvikling av soningskøer. Dette er faktisk viktigere enn strengere straffer for å bekjempe kriminalitet. Innholdet i soningen, og at den kommer raskt, er avgjørende for å få ned gjengangertallet i Norge - som er alt for høyt. I dag kommer over 50 prosent av de innsatte igjen til fengslene innen 5 år etter løslatelse. Blant vinningskriminelle er tallet over 60 prosent, sier Knut Storberget, Aps justispolitiske talsmann.
Arbeiderpartiet krever at regjeringen nå tar grep og bidrar til redusert kriminalitet ved å:
-redusere soningskøene; bl.a. bygge fengsel i Halden og Indre Salten
-reform i domstolene for å sikre raskere straffesaksavvikling
-styrking av kriminalomsorgen for å gi dem innsatte utdanning, arbeid og behandling
-oppdage mer kriminalitet ved bruk av DNA register som omfatter flere lovbrudd enn i dag (som fingeravtrykk) som også vil lette straffesaksbehandlingen
