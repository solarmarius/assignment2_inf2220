
21. mars 2001
Høyres Stortingsgruppe
fra Bent Høie (H)
Nei til ny elektrisitetsavgift
Høyre går imot en ny ENØK-avgift på elektrisitet fordi husholdningene betaler allerede for høye avgifter på bruk av elektrisitet. Avgiften som er foreslått av regjeringen er i første omgang et påslag på overføringstariffen på 0,3 øre, og skal være øremerket et ENØK-fond.
Høyre mener at statens satsing på ENØK bør være en del av de ordinære prioriteringene i statsbudsjettet. Flertallet åpner for å øke avgiften og finne flere områder å kreve den inn på. Dette viser at denne avgiften snart vil brukes som et redskap for å øke strømprisene i Norge. De samme partiene lovet å bevilge 5 milliarder til dette formålet. Vi er redd for at hele denne regningen blir skjøvet over på strømbrukerene.
Det er et stort paradoks at husholdninger som bruker den fornybare energikilden elektrisitet skal betale en avgift til energiøkonomisering, mens husholdninger som for eksempel bruker olje ikke skal betale denne avgiften.
