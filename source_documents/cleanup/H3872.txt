
30.10.99
Johan J. Jakobsen og Jørgen Holte,
Pressemelding fra
GODT BUDSJETTFORLIK MED SENTRUMSPROFIL!
Senterpartiet er meget godt fornøyd med budsjettforliket som i natt ble inngått mellom regjeringspartiene og Arbeiderpartiet, sier Senterpartiets parlamentariske leder Johan J. Jakobsen og partiets finanspolitiske talsmann, Jørgen Holte.
Dette resultatet har vi god grunn til å være stolte av! Budsjettavtalen tar vare på den stabile utviklingen norsk økonomi er inne i, og legger til rette for fortsatt rentenedgang. Det justerte budsjettet viderefører en god sentrumsprofil. Avtalen bekrefter sentrumsregjeringens blokkuavhengighet og viser at sentrum er et livskraftig og styringsdyktig alternativ i norsk politikk!
Budsjettets hovedsatsingsområder; distrikt, forskning, bistand, helse og eldre, er i aller høyeste grad ivaretatt i forliket, og fordelingsprofilen er en lovende opptakt til det videre arbeidet med utjamningsmeldinga som skal behandles i Stortinget til våren. I samarbeid med Arbeiderpartiet har sentrumspartiene kommet til enighet om en skattepakke på 1,3 mrd og omprioriteringer på 1.9 mrd. som alle fire parti rakrygget kan stille seg bak.
Alt i alt et meget godt budsjettforlik i tråd med Senterpartiets prioriteringer, slår Johan J. Jakobsen og Jørgen Holte fast.
