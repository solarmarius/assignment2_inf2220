
PRESSEMELDING FRA AKERSHUS VENSTRE, 9. JUNI 2001
Venstres Landsstyre går imot 3. rullebane
Venstres Landsstyre har vedtatt å gå imot planlegging og utbygging av en
tredje rullebane på Gardermoen.
Dette betyr at Folkeaksjonen mot den tredje rullebanen har støtte i
Venstre sentralt for å skrinlegge OSLs planer om en tredje rullebane. En
flyplassutvidelse vil være ødeleggende både for miljø, lokalbefolkning og
næringsliv, og må stoppes. Det sier initiativtaker Roger Axelsson fra
Ullensaker Venstre.
Folkeaksjonen utfordrer alle andre partiers Landsstyre eller Sentralstyre
til å ta et like klart standpunkt mot planlegging og utbygging av den
tredje rullebanen. Aksjonsgruppen ønsker å få et politisk flertall på
Stortinget mot utbygging av rullebanen, og få dette standpunktet bekreftet
av de ulike partienes høyeste organer, før stortingsvalget til høsten.
