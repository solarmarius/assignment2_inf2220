
3.8.2005
Sp
Vil ha handlingsplan for lærlingar
Ferske tal syner at ei lang rekkje elevar i den vidaregåande skule står i fare for å bli ståande utan lærlingeplass til hausten. I fleire fylke står framleis fleirtalet av søkjarane utan tilbod.
- Situasjonen krev tiltak og Senterpartiet ynskjer derfor ein handlingsplan for lærlingar. I denne må det mellom anna ligge ein strategi for korleis det offentlege i større grad kan bidra med lærlingeplassar. Eit aktuelt verkemiddel er at ein ved offentlege anbod stiller krav om lærlingeordning i verksemdene. Dette er det heimel for i lovverket i dag, men verkemiddelet vert i veldig liten grad nytta, seier parlamentarisk nestleiar i Senterpartiet Magnhild Meltveit Kleppa.
Ein av faktorane som spelar inn på tilbodet av lærlingeplassar er den aukande arbeidsinnvandringa.
- Senterpartiet ynskjer utanlandske arbeidarar velkomne til Noreg, men det må skje på norske løns- og arbeidsvilkår. Aktuelle tiltak som vi tidlegare har foreslått er mellom anna ei godkjenningsordning for verksemder som leiger inn arbeidskraft og at tilsyna ver styrka. Desse forslaga vil vi kome til å fremje på nytt, avsluttar Kleppa.
