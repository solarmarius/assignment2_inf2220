
10.11.2004
ARBEIDERPARTIETS STORTINGSGRUPPE
De sa vi ikke ville klare det, men vi gjorde det!
For Nasjonal Transportplan 2001-2005 har Arbeiderpartiet oppfylt løftene som vi ga for vei, - og jernbaneinvesteringer gjennom våre alternative budsjett. Dette er historisk, sier Oddbjørg Ausdal Starrfelt, Arbeiderpartiets samferdselspolitiske talskvinne.
Det må være bittert for "veipartiet" - Høyre og "jernbanepartiene"- Krf og V at de ikke engang er i nærheten av å klare å oppfylle sine løfter. Etter regjeringens egne tall har de bevilget 3800 millioner kroner for lite.
I Arbeiderpartiet holder vi det vi har lovet. Regjering og Storting kan ikke drive å lage langtidsplaner uten å følge disse opp. Dette betyr mye for hvilken troverdighet vi har som ansvarlige politikere, sier Ausdal Starrfelt.
I Arbeiderpartiets alternative budsjett for 2005 blir det prioritert 1000 millioner kroner til samferdselssektoren. Dette er en naturlig opptrapping til enda større budsjett i perioden 2006 - 2015. Milliarden skal gå til følgende:
1. Fiskerihavneanlegg 50,00 millioner kroner
2. Kollektivsatsning: 430,00 millioner kroner
Jernbane:
Planlegging for å forberede investeringsløft 200,00 millioner kroner
Offentlig kjøp av persontransport 100,00 millioner kroner
Investering i linja 52,20 millioner kroner
Avvikling av kjøreveisavgiften 42,80 millioner kroner
Belønningsordning for kollektivtrafikk 35,00 millioner kroner
3. Vei, investeringer, rassikring og drift 520,00 millioner kroner
Jeg er kjempefornøyd med at vi har lykkes i å komme på offensiven i samferdselspolitikken de siste årene. Dette vil bli videreført hvis Arbeiderpartiet får gjennomslag for sin politikk, avslutter Oddbjørg Ausdal Starrfelt.
