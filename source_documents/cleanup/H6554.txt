
08.03.02
Vegard Martinsen, (DLF)
SV vinner
På meningsmålingene har nå Høyre og Fremskrittspartiet til sammen en oppslutning på nesten 50%.
Men det er SV som er vinneren! I løpet av sist uke er et blitt innledet et nært samarbeid mellom SV og FrP når det gjelder barnehagefinansiering, og miljøvernminister Børge Brende holdt nylig et foredrag på SVs sentralstyremøte om regjeringens klimapolitikk, en politikk som SV var svært fornøyd med.
Det har vært tydelig i mange år at både Høyre og FrP har lagt politikken betydelig om i retning venstre. At SV nå er fornøyd med Høyres miljøpolitikk og FrPs barnehavepolitikk er tydelige tegn på at det politiske tyngdepunkt er i ferd med å flytte seg langt til venstre.
Så gratulerer til SV, men det er trist for nordmenn flest som kommer til å få en tyngre hverdag: jo lenger til venstre den politisk kurs befinner seg, jo verre vil det bli for folk flest.
