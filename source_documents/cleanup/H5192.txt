
Program for Sørlandslista - Stortingsperioden 2001-2005
Tema 1: RETTSSTATEN OG KRIMINALITET.
Narkotikaen er en samfunnsfiende av dimensjoner og bør bekjempes med alle midler. Derfor bevilges det i løpet av perioden minimum 1 milliard ekstra til bekjempelse av dette samfunnsondet i privat og offentlig regi.
Iverksette tiltak for å bekjempe narkotikaomsetning i norske fengsler herunder utvidet kontroll av innsatte og besøkende. Innsatte som blir tatt med narkotika gis tilleggsstraff.
Rikspolitikerne driver ofte med detaljstyring av kommunene. Når det gjelder reguleringsplaner må kommunene få stå mer fritt til å disponere arealene slik lokalpolitikerne mener er mest hensiktsmessig for kommunen.
Rømme eller unnlate og møte etter permisjon ved soning av fengselsstraff gir automatisk tilleggsstraff, og tiden i frihet skal ikke regnes som soningstid.
Intensivere utbyggingen av norsk fengselsvesen slik at soningskøer avskaffes. Straffedømte skal sone umiddelbart etter at dom er avsagt.
Tilrettelegge for at volds- og sedelighetforbryteres navn kan publiseres i full offentlighet.
Forbrytere skal i større grad behandles som forbrytere og pålegges å gjøre opp for seg ovenfor ofrene. Sørlandslista vil arbeide for at det innføres et statlig garantifond som dekker voldsofres tap og erstatningsbeløp. Det innføres gode og trygge rutiner for oppfølgning av voldsofres liv og helse i det offentliges regi.
Det innføres straffeskjerpende bestemmelser ved kjønnlemlestelse eller tvangsekteskap.
Innføre bindende folkeavstemning slik at folk kan få uttale seg, og avgjøre viktige politiske saker.
Statsborgerskap kan oppnås etter 10 års sammenhengende lovlig opphold i Norge, uten å være straffedømt.
Det aksepteres kun ett statsborgerskap i Norge.
Sikre kommunalt selvstyre ved å gå imot tvungne kommunesammenslåinger, alle sammenslåinger skal avgjøres ved folkeavstemning.
Ved båndlegging eller innløsning må det gis full kompensasjon for fremtidig tapt inntekt samt sikre grunneiers interesser i definisjon av innmark.
Avvikle systemet med kirkeasyl, slik at politiet kan pågripe og utvise personer som ulovlig oppholder seg i Norge.
Automatisk utvisning av utenlandske borgere som dømmes for forbrytelse med en strafferamme på tre måneders ubetinget fengsel eller mer.
Nedlegge fylkeskommunen som eget forvaltningsnivå og beholde fylket som Stortingsvalgkrets, samt klargjøre fylkesmannsembetets stilling.
Avskaffe særrettigheter for minoritetsgrupper.
Innføre absolutte frister i forvaltningsloven for behandling av saker i det offentlige ovenfor borgerne.
Skal oppgaver og reformer pålegges kommunene av staten, må nødvendige midler bevilges slik at kommunene ikke får et økonomisk tap på grunn av pålegget.
Konkurransestimulere offentlige vareproduksjon og tjenester samt avvikle offentlige og private monopoler.
At det offentlige ikke skal foreta noen form for kvotering basert på rase, religion, kjønn eller etnisk opprinnelse. Alt lovverk gjøres også nøytralt.
Oppheve likestillingsloven og avskaffe likestillingsombudet.
Styrke politiet og utvide arbeidet med politiposter og bydelspoliti i nærmiljøet. Det opprettes en politihelikoptertjeneste. Politi og påtalemakt skal være klart atskilt for å sikre rettssikkerheten.
Fengselsåret skal være et kalenderår, og prøveløslatelse skal kun gis i spesielle tilfelle. Ha et differensiert soningstilbud hvor både positive og restriktive tiltak inngår.
Innføre behandlingstilbud for narkomane som alternativ til fengsel. Gi medisinsk behandling av de som gjentatte ganger begår seksualforbrytelser. Arbeide for at kriminalsaker med kjent gjerningsmann ikke henlegges.
Avskaffe ordningen med "kvantumsrabatt" på straffeutmålingen, og alle forbrytelser skal dømmes separat og sones suksessivt.
Tema 2: HELSE, OMSORG OG SOSIALTJENESTE
Dagens sykelønnsordning med 100% sykelønn, opprettholdes.
Innføre statlig omsorgslønn til de som pleier sine pleietrengende eldre/barn.
Det innføres obligatorisk HIV/Aids- test for alle asylsøkere og flyktninger som søker opphold i Norge, samt at alle persoener som kommer til Norge fra høyrisikoland testes.
Fulle sosiale ordninger og rettigheter skal først og fremst gjelde norske statsborgere.
Fjerne særordninger som favoriserer utenlandske statsborgere på bekostning av norske statsborgere.
FN veteranene gis fullgod erstatning og oppfølgning gjennom endring av yrkesskade- erstatningsloven.
Legge til rette for at løsemiddelskadede erkjennes erstatning og følges opp av det offentlige hjelpeapparat.
Pasienter, pårørende og lege skal uten opphold få velge det sykehus man ønsker og har behov for ved operasjon.
Avvikle sykehuskøene og innføre juridisk rett til behandling. Hvis det er nødvendig pålegges staten å kjøpe plasser hos private sykehus eller utenlands.
Folketrygden deles i en helsedel og en pensjonsdel, og premiene skrives ut med en flat prosentsats. Folketrygdens helsedel skal definere klart hva den dekker på samme måte som en forsikring. Alle utbetalinger og rettigheter nedfelles i lov om folketrygd.
Alle offentlige sykehus omdannes til aksjeselskap med egne driftsstyrer, og det enkelte sykehus står fritt til å ansette det antall spesialister de har behov for. Privat formidling og utleie av helsepersonell skal være tillatt.
Refusjon til primærhelsetjenesten gis gjennom Folketrygden og administreres av trygdekontorene. Dagens ordning med egenandel opprettholdes, men taket reduseres kraftig.
Dagens fastlegeordning avskaffes og hver enkelt pasient kan velge sin lege.
Alle nødvendige reseptbelagte medisiner utskrives på blå resept og alle egenandeler noteres på helsekortet. Matrialgebyr ved sykehus og poliklinikker avskaffes.
Innføre fri etableringsrett for helsepersonell, og tilskudd til private leger, kiropraktorer og fysioterapeuter gis etter stykkpris.
Garantere eldre tilstrekkelig hjemmebaserte tjenester, plass i bemannet omsorgsbolig eller sykehjem, alt etter behov og ønske. Det innføres lovfestet rett til omsorgslønn der hvor familien ønsker å ta seg av pleien.
Det etableres eldreombud i alle kommuner.
Finansiere institusjonsplasser i eldreomsorgen ved stykkpris som garanterer å dekke en definert og forsvarlig standard. Det åpnes også for å bygge eldreboliger og sykehjem i utlandet.
Styrke tannhelsetilbudet til eldre samt innføre trygderefusjon for behandling av tannkjøttsykdommer.
Nødvendig tannbehandling skal dekkes av det offentlige på linje med annen helsetjeneste.
Unge pleietrengende og handikappede ikke skal plasseres i alders- og sykehjem, men få tilbud i egne tilrettelagte omsorgsboliger.
Utgiftene til omsorgen for utviklingshemmede dekkes av staten gjennom folketrygden, og familiene som selv har omsorgen for utviklingshemmede gis større avlastningsmuligheter og rett til omsorgslønn.
Behandling av rusmisbrukere blir et ansvar for helsevesenet med statlig finansiering. I samråd med familie kan det benyttes tvangsbehandling av narkomane som ikke kan frigjøre seg fra narkotika ved egen hjelp. Gravide narkomane må sterkere ivaretaes og barnet skal være fri for russyndrom ved fødsel. Om nødvendig må tvang i større grad tas i bruk i behandlingen av gravide rusmissbrukere.
Stadig vurdere nye alternative behandlingsmetoder i rusmiddelomsorgen samt stimulere til bruk av private behandlingsinstitusjoner som kan vise til positive resultater.
Arbeide for å etablere en akuttordning for misbrukere og familie, samt styrke ettervernet for tidligere rusmisbrukere.
Staten overtar alt ansvar for sosialhjelp og finansieres over statsbudsjettet, og at sosialhjelp skal være normert og tilnærmet lik over hele landet.
Folketrygden organiseres i en helsedel og en pensjonsdel, og derfor overføres følgende til statsbudsjettet: Dagpenger og arbeidsledighetstrygd, statsgaranti ved konkurs, økt ferie for de over 60 år, enslig forsørgerstønad, forskudd av underholdsbidrag, engangsstønad ved fødsel samt svangerskapspermisjon.
Gjøre alders- og uførepensjon uavhengig av ektefelles inntekt eller pensjon samt fjerne samordning av private pensjonsordninger og folketrygden.
Inntekt i tillegg til pensjon skal ikke føre til redusert pensjonsutbetaling.
Liberalisere alkohollovgivningen slik at salg- og skjenkebevillinger gis etter objektive kriterier, videre at ordningen med vinmonopol avskaffes og alle alkoholholdige drikker kan selges i vanlige forretninger basert på alkohollovens bestemmelser.
Aldersgrensen for skjenking og salg av alkohol settes lik myndighetsalderen.
Tema 3: FAMILIE, SKOLE OG BARN
Skolen skal tilrettelegges for størst mulig IKT- basert undervisning. IKT bør være like naturlig for fremtidens elever som pennalet var det for foreldregenerasjonen.
Fremheve ekteskapet mellom ulike kjønn som den mest stabile og trygge ramme for et familieforhold.
Det er en selvfølge at et samfunn som bygger på kristne grunnverdier sikrer fullt vern av menneskelivet fra unnfangelse til død
Homofile gis ikke anledning til adopsjon, heller ikke samme juridiske rettigheter som heterofile i ekteskap eller samboerskap.
Gjøre sidemålsundervisningen frivillig slik at faget ikke virker som en barriere for å oppnå eksamen.
Fylkeskommunene nedlegges som forvaltningsledd og arbeidsoppgavene fordeles mellom stat og kommuner.
Det må satses mer på utdanning i tråd med næringslivets behov. Derfor bør små og store næringer tas mer med på råd når videregående utdanningsstrukturer skal utformes og skoleinvesteringer gjøres.
Senke det totale skattetrykket samt innføre ektefelledelt beskatning.
Dagens ordning med boligskatt er umoralsk og skal avvikles.
Liberalisere dagens barnehagelov og likestille ulike former for organisert barnepass i lovverket. Kommunene pålegges å likebehandle private og offentlige barnehager ved tildeling av offentlig støtteordninger.
Barnevernstjenesten skal først og fremst være en hjelpefunksjon i samarbeid med foreldrene, og ved plassering av barn i fosterhjem skal alltid barnets familie utredes som første alternativ.
Fosterforeldre i utvidet engasjement skal tilsettes og behandles som lønnsmottakere i det offentliges tjeneste.
Barn skal ha rett til samvær med, og omsorg fra begge foreldrene, og reisekostnader skal deles likt mellom foreldrene ved utøvelse av samvær.
"Pater est" regelen som legger farskapet automatisk til ektefellen bør fjernes da alle bør ha en rett til å vite hvem ens biologiske foreldre er. I tvilstilfelle skal påstått barnefar få spørsmålet avgjort ved DNA-test.
Erstatte dagens rammetilskudd til skolene med stykkpris pr. elev, samt likestille alle offentlige og private skoler.
Ha et helt fritt skolevalg slik at elever og foreldre kan velge hvilken skole eleven vil gå på, og legge til rette for opprettelse av grendeskoler.
Gjøre offentlige skoler til selvstyrte enheter, med lærere, foreldre og administrasjonen i styrer, men med foreldrene i flertall. Skoleledere skal ansettes på åremål.
Det skal bli bedre disiplin i skolen, og karakterer innføres i alle fag fra 5. klasse basert på objektivitet i faglige prestasjoner.
Gjeninnføre nasjonal læreplan i grunnskolen.
Opptak til videregående skole skal baseres på karakterer som er relevante for studieretningen, og gå imot kvotering ved opptak på grunnlag av kjønn, alder eller bosted.
Være positiv til reklamefinansierte lærebøker og betale et lærlingtilskudd til elever for å dekke utgifter til den praktiske og teoretiske delen av yrkesutdanningen.
Økt del av støtten til studenter gis gjennom stipendier og summen av stipend/lån er så stort at studenten kan studere på heltid.
Tema 4: ØKONOMI OG NÆRINGSLIV
Fjerne boligskatten, dvs. fjerne fordelsbeskatningen av å bo i egen bolig.
Gradvis fjerne eiendomskatten, formueskatten, arveavgiften og ferieskatten da dette i realiteten er en dobbelbeskatning.
Pensjonister og uføretrygdede tildeles minimum lønnstrinn 1 (ca kr 154 000,- ) som indeksreguleres hvert år.
Det skal lønne seg å jobbe i Norge og derfor skal det arbeides for å innføre flat beskatning etter fradrag av grunnbeløp.
Personer med inntekt under kr 150 000,- skal ikke betale inntekstskatt.
Innførselskvoter til Norge på f.eks. tobakk, alkohol, kosmetikk mm, likestilles med Sverige og Danmark. For å redusere grensehandelen reduseres avgiftene på de samme varer slik at prisene blir tilnærmet lik våre naboland.
Gi Norges bank den nødvendige frihet til å sikre stabil pengeverdi, og de bør ha oppgaven med å drive penge- og kreditpolitikken.
Sørge for at aksjonærer i Norske banker som mistet sine sparepenger på grunn av statlige manipulasjoner får en rimelig erstatning.
Lover og regler som regulerer arbeidsmarkedet liberaliseres, og overtidsarbeid skal baseres på frivillige avtaler mellom partene.
Forenkle arbeidsmiljøloven slik at avtaler mellom partene gjøres mellom arbeidsgiver og arbeidere på de enkelte bedriftene, men streike- og lockoutretten beholdes.
Innføre lovregler som beskytter arbeidstakere i bedrifter, hvor flertallet ikke ønsker å streike, mot å bli pålagt streik av utenforstående.
Ha et lavest mulig skattetrykk, og skattesystemet skal være enkelt og oversiktlig. Kommunene må selv bestemme sitt skattenivå.
Det skal være attraktivt for norske redere å seile under norsk flagg med norsk mannskap ved at det gis samme rammevilkår som for våre naboland.
Fjerne investeringsavgiften og avvikle dagens delingsmodell innen bedriftsbeskatningen.
Avvikle alle monopolordninger og oppheve omsetningsloven, og hindre at offentlige bedrifter gis særfordeler som fører til konkurransevridning.
Forenkle og liberalisere Plan- og bygningsloven, og gå imot lover om inntekts- og utbytteregulering.
I reguleringssaker skal kommunen være herre i eget hus og vi vil derfor arbeide for at fylkesmannen miljøvernavdeling nedlegges.
Innføre forenklet aksje- og regnskapslov for små og mellomstore bedrifter.
Konsesjon for leting etter, og utvinning av olje og gass, tildeles hovedsakelig etter auksjonsprinsippet, oljevernberedskapen bedres for å unngå miljøkatastrofer ved uhell eller sabotasje.
Prioritere maritim utdanning og rekruttering av Norsk ungdom til handelsflåten.
Oppheve de begrensninger som ligger i jordloven og som hindrer effektiv drift av jord- og skogbruk, og foreta en kritisk gjennomgang av dagens subsidieordninger med tanke på avvikling i tråd med WTO.
Oppheve alle produksjonsbegrensninger og avvikle alle restriksjoner på salg av jord- og skogbrukseiendommer.
Årlige fiske- og fangstkvoter bestemmes av et beregningsutvalg, og tildeler kvoter til den havgående flåten.
Oppheve råfiskloven og fjerne alle konsesjoner vedrørende oppkjøp, omsetning, eksport og foredling av fisk og skalldyr. Ved tildeling av oppdrettkonsesjoner gis lokal aktører fortrinnsrett.
Ha fri eksport av hval- og selprodukter, og tillate kommersiell fangst på kongekrabber.
Arbeide for at fartøyer mindre enn 35 fot skal kunne fiske fritt, men ha en trålfri sone langs kysten.
Arbeide for internasjonale avtaler for å sikre Norske bedrifter markedsadgang.
Tema 5: FORSVAR
Arbeide for at vår forsvarsevne ikke svekkes ytterligere, men søkes gjenopprettet bl.a. ved å gjenoppbygge forsvarsverker i Agderfylkene, som for eksempel Evjemoen og Marvika.
Styrking av evnen til suverenitetshevdelse over sjøområder og luftrom, samt styrke overvåkingen av oljeinstallasjoner og infrastruktur knyttet til oljeutvinning.
Forsvaret skal ha obligatorisk verneplikt og det må utdannes nok spesialister i alle ulike våpengrener.
Styrke vårt nære forhold til våre allierte innen NATO, samt tilby Nato å benytte Norske militære flyplasser for øving av allierte styrker.
Arbeide for økt Nordisk samarbeid på forsvarssiden og øke omfanget av felles Nordiske militærøvelser. Dette som et supplement til vårt NATO- engasjement som ikke må svekkes.
Norske soldater skal ha våpen og utstyr som er effektive for et moderne stridsmiljø.
Tema 6: SAMFERDSEL OG KOMMUNIKASJON
Landfast veiforbindelse til Hidra fullfinansieres.
Fjerne alle bomstasjoner fra Flekkefjord til Oslo. Det skal foretas en kraftig utbygging av riks- og stamveinettet i Norge uten bompengefinansiering. Finansieringen skal skje over statsbudsjettet.
Det er et offentlig ansvar at farlige skjær og grunner merkes tilstrekkelig på sjøen. Kystverket bør samarbeide med fritidsbåtfolket og småskipsorganisasjonene ved merking på sjøen.
I dag er bilbruk et nødvendig gode. Derfor må bensin og dieselavgiften som utgjør rundt ¾ av bensinprisene reduseres vesentlig i oljelandet Norge. Dette vil komme både næringsliv, distriktene og småbarnsfamiliene til gode.
Engangsavgiften på biler reduseres gradvis, slik at bilparken lettere kan fornyes til beste for miljøet. Årsavgiften på biler og motorsykler reduseres også.
Årsavgiften på motorkjøretøy og campingvogner fjernes, og registrerings- og omregistreringsavgiften settes til selvkost. Vrakpanten på biler økes til kr. 6000,-
Senke avgiften på bensin og diesel.
Passasjeravgiften på fly må fjernes, samt effektivisere flytrafikken og opprettholde strenge krav til sikkerhet.
Kollektivtransport skal, så langt det er mulig, tilrettelegges for alle grupper i samfunnet.
Utbyggingen av bredbåndsnett foretas på en hensiktsmessig måte, og rammevilkårene for elektronisk handel tilpasses det internasjonale markedet.
Posten kan privatiseres, men det offentlige skal ha ansvaret for at det finnes en riksdekkende posttjeneste.
Tema 8: KULTUR
Ivareta norsk kultur og tradisjon samt støtte hverdagskulturen.
Oppheve skattlegging av dugnadsarbeid. Barneidrettsforeninger, amatørmusikkforeninger og amatørteaterlag fritas helt for den pålagte arbeidsgiveravgift av lønn til dirigenter, trenere og instruktører.
Gradvis fjerne offentlige tilskudd til teater og opera, men opprettholde investeringsstøtte. Disse institusjoner må i større grad basere driften på kommersiell basis.
Dekke utgifter til bibliotekvirksomhet for blinde og svaksynte, samt legge om tilskuddsordningen til museene slik at disse kan tiltrekke seg flere besøkende.
Samfunnet tar ansvar når det gjelder vern av kulturminner og staten dekker selvfølgelig kostnadene ved dette.
Gradvis fjerne kunstnerlønn og garantiinntekter for kunstnere, og unngå at offentlig innkjøp av kunst får karakter av støtteordning. Fjerne all støtte til "kulturaktiviteter" som virker nedbrytende på norsk moralkodeks.
Det offentlige skal ikke blande seg inn i idrettens indre organisasjonsliv. Det bør oppmuntres til frivillig innsats fra foreldre, medlemmer og utøvere, og offentlige midler skal gå til anlegg og utstyr.
Tema 9: UTENRIKS- OG ASYLPOLITIKK
Folkets nei til EU respekteres.
Den norske ambassaden i Israel flyttes til landets hovedstad, Jerusalem.
Kommunene blir stadig pålagt av UDI å bosette flyktninger til tross for at den enkelte kommune ikke har kapasitet. Når man vet at bortimot 90% av de som får opphold her i landet får det på humanitært grunnlag, mener Sørlandslista det er aktuelt å iverksette en politikk som tilrettelegger bedre for repatriering.
Stille seg positiv til at det innføres frihandel mellom landene som bedre ivaretar U-lands utviklingsbehov.
Stille FN systemet i bedre stand til å delta og fungere som fredsbevarende styrker og derigjennom gis mulighet til å hindre folkemord.
Innvandringstoppen videreføres og håndheves strengt.
Transportører som fører/smugler mennesker uten identifikasjonspapirer inn i landet, bøtelegges/straffes, og får det pratiske og økonomiske ansvaret for tilbaketransport av de samme personene.
Asylsøkere som har fått avslag i ett EØS-land kan ikke søke asyl i Norge, de skal umiddelbart returneres tilbake til det land de har fått avslag i.
All støtte til lag, foreninger og organisasjoner som baserer sitt medlemskap på etnisk bakgrunn avvikles.
Opplæring i morsmål er ikke et offentlig ansvar.
Det er en kriminell handling å oppgi falsk identitet, og det fører derfor til automatisk utvisning.
Tema 10: MILJØ OG ENERGI
Bevilge midler til å overvåke eller fjerne giftige gasser som ligger i skipsvrakene utenfor Sørlandskysten/Skagerrak.
Være positivt til naturreservater, men de bør opprettes på statens grunn.
Tiltak mot forurensning skal være effektiv, men også ivareta prinsippet om likhet for loven.
Kalking av vassdrag bør intensiveres etter behov og i samarbeid med de aktuelle grunneiere.
Hensynsfull behandling av dyr sikres gjennom adekvat lovgivning. Dyremishandling skal straffes strengere enn i dag. Gen- og bioteknologien åpner for muligheter på en rekke områder, både industrielle og medisinske, og vi vil arbeide for en etisk forsvarlig utvikling på dette området.
Påby merking av genmodifisert mat.
Forbud mot kloning da dette både er uetisk og uforsvarlig, og vi mener det er tukling med skaperverket.
Styring av elektrisitetsforbruk ved hjelp av avgifter avvikles.
Elektrisitets- og mineraloljeavgiften avskaffes.
Utprøving og forskning på alternative energikilder, som alternativ til vannkraft, stimuleres.
Legge til rette for større bruk av gass som energikilde i f.eks. kraftproduksjon.
