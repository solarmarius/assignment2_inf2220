
17.10.2004
Michelsen valgt som leder i Unge Venstre
Lars-Henrik Michelsen (23) fra Austevoll ble under helgens landsmøte i Unge Venstre gjenvalgt som leder.
- Vi har vedtatt et nytt og radikalt program, med sterkt fokus på internasjonal politikk, miljø og sosialpolitikk. Blant annet ønsker vi å gi en garantert minsteinntekt til landets sosialklienter. Det er på tide å gjøre et radikalt grep for å bedre livene til de som har aller minst i samfunnet. Unge Venstre skal være en stemme for de som ikke har lobbyorganisasjoner i ryggen, sier Michelsen.
Unge Venstres landsmøte ba også Lars Sponheim om å oppfordre Erna Solberg til å sette seg bedre inn i menneskerettighetene i forbindelse med regjeringens asylpolitikk.
- Unge Venstre vil ikke stå og se på at retten til å søke asyl utvannes. For meg som liberaler er menneskerettighetene en vesentlig del av mitt politiske engasjement. Venstre må ta et oppgjør mot Høyres hardkjør mot mennesker på flukt, sier Michelsen.Unge Venstre mener at retten til å søke asyl må grunnlovfestes.
