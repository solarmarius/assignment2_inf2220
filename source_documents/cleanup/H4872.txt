
8. februar 2001
Solveig Torsvik
Vil ha tryggere lokalsamfunn
Partisekretær Solveig Torsvik oppfordrer partiorganisasjonen til å ta konkrete initiativ i kampen mot vold og rasisme. Hun vil ha full mobilisering fra hele partiet for å bidra til å skape tryggere lokalsamfunn. Partisekretæren har sendt brev til alle kommunepartiledere, fylkespartiledere og fylkessekretærer, der hun ber om at de setter dette teamet på dagsorden. Ikke bare gjennom ord, men også gjennom handlinger. - Å sette kampen for tryggere lokalsamfunn på dagsorden, i bekjempelsen av vold og rasisme, vil være en konkret og meningsfull oppfølging av våre ideer og vårt partiprogram, skriver Torsvik i brevet fra 8. februar 2001.
Partisekretær Solveig Torsvik oppfordrer partiorganisasjonen til å ta konkrete initiativ i kampen mot vold og rasisme. Hun vil ha full mobilisering fra hele partiet for å bidra til å skape tryggere lokalsamfunn.
Partisekretæren har sendt brev til alle kommunepartiledere, fylkespartiledere og fylkessekretærer, der hun ber om at de setter dette teamet på dagsorden. Ikke bare gjennom ord, men også gjennom handlinger. - Å sette kampen for tryggere lokalsamfunn på dagsorden, i bekjempelsen av vold og rasisme, vil være en konkret og meningsfull oppfølging av våre ideer og vårt partiprogram, skriver Torsvik.
Partiprogrammet
På Arbeiderpartiets landsmøte i november i fjor, ble det vedtatt programformuleringer som ikke levner tvil om hva partiet mener om vold og rasisme. - Arbeiderpartiet er imot alle former for rasisme. Norge har alltid vært et flerkulturelt samfunn. Det har alltid vært minoriteter her, folk som kom utenfra, eller landets urbefolkning, samene. Og det har alltid vært krefter i samfunnet som har forsøkt å samle oppslutning ved å dele inn og sortere folk i «vi» og «de andre». Slike krefter som motivert av fordommer og hat har generalisert om enkeltindivider ut fra den folkegruppen de tilhører, kan ikke ties i hjel. De må aktivt bekjempes både gjennom debatt og i praktiske handlinger, heter det.
I brevet til partiorganisasjonen skriver Solveig Torsvik at vi flere steder i landet opplever grusomme voldshandlinger. - Etter det tragiske drapet på Benjamin Hermansen, etterlyser folk nå med styrke, konkrete tiltak i kampen mot rasisme og vold. Overgrep og frykt for kriminelle handlinger gir utrygge mennesker og lokalsamfunn. Det står i grell kontrast til det samfunn vi har som mål for vårt politiske arbeid, mener partisekretæren.
- Mange lokalsamfunn har deltatt i minnemarkeringer etter drapet. Nå er det viktig at vi tar vare på engasjementet. For å sette tryggere lokalsamfunn på dagsorden, oppfordrer vi deg til å ta initiativ til at partiet også lokalt markerer seg med kontaktmøter/samråd, for å ta våre lokale og nære ressurser i bruk, er oppfordringen.
