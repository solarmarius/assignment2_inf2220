
Torsdag 1. april 1993
KrF-nestleder Valgerd Svarstad Haugland:
KrFs KONTANTSTØTTEMODELL ER DEN BESTE
Vedtaket på Høyres landsmøte om kontantstøtten gir oss grunn til å håpe at denne reformen kan bli en realitet i nær framtid, og at må samarbeide om saken. Det er imidlertid med en viss undring man registrerer at det ikke er noen nye saker i Høyres program, bortsett fra kontantstøtten. Den har de "stjålet" fra KrF, og der-etter maltraktert, sa Kristelig Folkepartis nestleder Valgerd Svarstad Haugland på et møte i Sandefjord torsdag kveld.
-Den største forskjellen mellom Høyres og vår kontantstøttemodell er at vi ikke ønsker å gripe inn i statens overføringer til barnehagedrift, slik Høyre vil. Vi tror det vil ha en rekke uheldige skadevirkninger, sa Valgerd Svarstad Haugland, og nevnte: Det vil hemme den videre utbygging av barnehageplasser, det vil ikke sikre de barna som trenger barnehageplasser av barnevernshensyn, det vil gjøre barnehageplassene altfor dyre, og KrF går ikke inn for seks-årig skolestart, noe som også er en forutsetning for Høyres modell.
-KrF fremmet ifjor et forslag om kontantstøtte etter en modell som fungerer godt i Finland. Det går ut på at barn med fulltidsplass i barnehage (31 timer og mer) ikke får kontantstøtte, mens barn uten barnehageplass eller korttidsplass får full kontantstøtte.
Kontantstøtten skal på sikt utvidest til å gjelde alle barn under skolepliktig alder. Dessutan skal summen bli lik den statlige overføringen til hver enkelt barnehageplass, sa Valgerd Svarstad Haugland. Hun beskrev ordningen som "et statlig driftstilskudd" til alle barn, som enten går direkte til barnehagen, eller til "driften" hjemme, til praktikant, dagmamma eller andre løsninger.
-Det var i 1988 KrF første gang foreslo en kontantstøtteordning. Sommeren 1992 skrev KrF brev til Senterpartiet, Høyre og Fremskrittspartiet og inviterte dem til en samtale om kontantstøtte som premiss for videre satsing på barna. Vi fikk positivt svar fra Fremskrittspartiet, men de to andre partiene var negative. Det var derfor med undring vi så hvordan John G. Bernander gikk ut i høst og snakket om kontantstøtten, som nå var blitt Høyres nye fanesak. Riktignok hadde de langt inn litt kuponger og annet byråkratisk anstaltmakerti, men senere har de fått endret på dette, sa KrF-nestlederen. Hun la til at det er mange som har sett at Høyres modell har klare, negative sosiale slagsider, også i Høyre selv.
-Håpet er derfor at Høyre går over på vår modell - for barnas skyld, sa Valgerd Svarstad Haugland på møtet i Sandefjord torsdag kveld.
