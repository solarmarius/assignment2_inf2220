
27.08.2003
Sosialistisk Venstrepartis stortingsgruppe
Kristin Halvorsen besøker Mortensrud skole, torsdag 28. august kl. 10.00
SV-leder Kristin Halvorsen vil gi mer til alternative læringsformer og læremidler i skolen, og tar opp igjen forslaget om at skolene skal få 1000 kroner ekstra til hver elev som de kan bruke fritt til å gi bedre opplæring.
- Hvis skolen skal bli bedre må de ha råd til å prøve ut nye ting, ta elevene med ut av klasserommet og råd til å følge opp hver enkelt elev bedre, sier Halvorsen.
Torsdag 28. august besøker hun Mortensrud skole på Søndre Nordstrand.
- På Mortensrud gjøres det mye bra arbeid. Det vet jeg fra tidligere besøk her. 1000 kroner pr elev er ikke mye, men det kunne gitt dem mulighet til å gi et enda bedre tilbud til elevene, sier Halvorsen.
SVs byrådslederkandidat Kari Pahle vil være med til Mortensrud skole.
Mortensrud skole klokka 10.00, 28. august. Adresse: Lofsrudhøgda 195.
For mer informasjon: Andreas Tinglum Olsen 9300 1773
Med vennlig hilsen
Roger Pedersen
Pressesekretær
-------------------------------------------------------------
