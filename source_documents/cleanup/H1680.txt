
Stortinget, 11. mai 2001
FREMSKRITTSPARTIETS
STORTINGSGRUPPE
Fra stortingsrepresentant Per Sandberg,
Fremskrittspartiets familiepolitiske talsmann
Fremskrittspartiet tar Statsminister Stoltenberg på ordet!
- Regjeringen legger i revidert opp til en 10 % økning i statens overføringer til barnehagene. I tillegg får kommunene økt sine overføringer. Dette mener Regjeringen vil sørge for lavere foreldrebetaling i barnehagene. Jeg tviler på at dette vil sørge for lavere foreldrebetaling, sier FrPs familiepolitiske talsmann, Per Sandberg.
- Problemet ligger i kommunenes prioriteringer og allerede gjelds-tyngede barnehager. Høye driftskostnader i barnehagene blir ikke lavere ved større overføringer til kommunene, sier Sandberg.
- Fremskrittspartiet beklager at partiets primære forslag om at alle overføringer til barnefamiliene overføres via barnetrygden ikke får flertall, vi har imidlertid foreløpig akseptert dette. Fremskrittspartiet vil derfor i revidert foreslå å øke statstilskuddet til barnehagene til 80%. Dette innebærer selvfølgelig at staten må dra inn de midler som allerede i dag overføres kommunene øremerket barnehager, slik statsministeren signaliserte i TV 2, avslutter Sandberg.
