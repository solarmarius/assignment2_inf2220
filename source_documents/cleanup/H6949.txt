
27.12.02
NasjonalAlliansen
Y. Brenna
2002 - DET STORE NASJONALE ÅR
Tiden er kommet, nå på tampen av år 2002, for å minnes det viktigste av det som har skjedd i året som snart er gått, begivenheter som interesserer oss som er opptatt av en alternativ politisk kurs:
I de fleste land i Europa kan vi se en nasjonal bevisstgjøringsprosess som går stadig dypere og utvides mer og mer. Rasante politiske organisasjoner med ekte, ukuelig forankring i en historie, tradisjoner, personer, hendelser, årstall, steder og minnesmerker vi kjenner oss igjen i og nærer dype, naturlige følelser overfor, gir ikke lenger bare lyd fra seg, de arbeider aktivt for å fornye og aktualisere de nasjonale ideene, som globalistiske teser ville forpurre og venstreradikale, sosialdemokrater og internasjonalister ville kaste over bord en gang for alle. Denne renessansen, gjenfødelsen av alt det nasjonale kommer i den verst tenkelige stunden for EU-"arkitekter" og kyniske maktmennesker i den offentlige og private sfæren over hele verden. Nære på har det vært, like før forskjellene mellom nasjonene og deres integritet ble forsøkt visket ut med et pennestrøk. I en epoke da politikere har avtalt at de skal "forene" Europa til ett kunstig senter - Brussel - og makten konserveres, dukker det opp politiske bevegelser som plukker opp stemmer i hopetall fra alle dem som i grevens tid skjønte at den politiske "eliten" i deres fedreland i dag spiller et høyt spill, et spill om alt deres egen nasjon har oppnådd til nå, alt som har vært trygt, forutsigbart og lagt rammene for folkenes tilværelse, nasjonens framtid og videre skjebne.
Plutselig har mange flere i Europa blitt klar over de etablerte partienes manipulering og tabuisering, som har hatt fritt leide over så mange år i nesten hver en avkrok av Europa. Politikerne har vært vante til å belære folk, å ta for gitt at de kjenner folket og vet hva som er best for dem. De har levd i den forestillingen at de vet dette bedre enn folket selv. Selv om de ikke har villet formulere det slik, har de følt seg kallet til å føre folket og så store at de har kunnet gjøre nesten hva de ville med oss, så lenge som de balanserer innen menneskerettighetenes rammer. Forestillingen om demokrati som samfunnssystem har for altfor mange mennesker glidd over til å bety det samme som massemedias og de etablerte politikernes og partienes målsettinger. Demokrati betyr ikke lenger folkets vilje, representert i parlamentet, men er likestilt med det som overfra defineres som politisk korrekt. Heldigvis er luften nesten ute av ballongen.
Folk våkner opp til en virkelighet der et forent Europa fører til en unaturlig kontinental ensretting og detaljstyring ned til minste anbefaling. Dagens konflikt om Europas framtidige ansikt(er) utspiller seg ikke mellom venstre- og høyresiden i politikken, fordi de enkelte aktørenes forhold til eiendom og samfunnsmoral er så uklart. Konflikten utspiller seg mellom internasjonalister og tilhengerne av nasjonenes selvråderett, folkeretten og andre prinsipper om selvbestemmelse. Internasjonalistene sier: Europa for alle, Norge for alle. Nasjonalistenes logikk sier: Europa for europeerne, Norge for nordmennene (i den utstrekning det lar seg gjennomføre). Vår verdensdel under en ledelse i Brussel ville ha blitt fritt vilt for masser av innvandrere, noe som ville henvist de opprinnelige europeiske etniske folkegruppene til rollen som underlegen minoritet som ville måttet underkaste seg innvandrerne. Pendelen har snudd: De vindene som lenge blåste i internasjonalistenes retning, har snudd, og stadig flere interesserer seg nå for sine røtter, det typisk norske. Mange synes forandringene i samfunnet har gått for raskt, uten at de har hatt ankemulighet, for ikke å snakke om anledning til å bremse ned iblant.
Det største som har skjedd i europeisk nasjonalistisk historie i år 2002 er utvilsomt franske Front Nationals (Den nasjonale front) ved lederen Jean-Marie Le Pens brakseier. Presidentvalget endte dessverre med Chiraqs gjenvalg, uten at han kan glede seg særlig over sitt nye femårige opphold i Elyseepalasset i Paris. Uten å overdrive kan vi konstatere at Le Pen kom ytterligere styrket ut av valget og at store deler av Frankrike og det franske folket i dagevis levde for og med Front National og Le Pen. Takket være stor valgdeltakelse fikk Front National flere stemmer i 2. runde enn i første. En så stor gruppe franskmenn at man ikke lenger kan overse den, gav beskjed om at folk vil ha slutt på den politiske ukulturen som har hatt så gode forhold hittil, og at man nå velger en åpen og klar politisk kultur med folket for folket. Front Nationals suksess kom ikke som noe lyn fra klar himmel: I forrige presidentvalg oppnådde partiet 14 %, tidligere 11 %. FN høster fruktene av utrøttelig, enerverernde hardt arbeid og overvinnelse av mange hindringer og problemer.
Chiraq og venstresiden har for store deler av det franske folket vært selve inkarnasjonen av et forstenet pampevelde av politikere som sitter på overtid, et korrupt og autoritært system. Kun forlengelsen av presidentembedet gjorde det umulig for Chiraq å unngå dom etter hans økonomiske affærer som ordfører i Paris. Han virker uavsettelig. Venstresiden valgte altså heller korrupsjonens president enn de nasjonales president. Så avgjort er ikke Chiraq folkeflertallets president, hans egen uttalelse som han selv ynder å sole seg i glansen av. Chiraqs seier ble diktert, ikke av folket og dets vilje, men av venstresiden og dens hysteriske, skitne hatkampanje mot den nasjonale oppvåkningen. Den morale seierherren er så avgjort Jean-Marie Le Pen. Front Nationals velgere og sikkert mange flere, som ikke avga sin stemme i det hele tatt, var leie av symbiosen - samlivet - mellom Frankrikes president og statsminister fra motsatte fløyer i det politiske landskapet. Slik symbiose har vært det vanlige i en årrekke, hvor unaturlig det enn kan høres ut. Trøtthet pga. dette og partier som ellers har blitt besynderlig like hverandre, fører til avskalling. Velgerne har gjennomskuet mangt, men det gjenstår en porsjon tapperhet for å kaste de siste, som Chiraq, som fortvilt klorer seg til makten koste hva det koste ville. Frankrike står ved et veiskille.
I Belgia har Flanderns Blokk (Vlaams Blok) kunnet vise til stabilitet innad i partiet og oppadgående preferanser. Partiet er som Front National meget aktive i sin nære kontakt med vanlige belgiere og bruker bl.a. videoer på sine internettsider til å spre sitt budskap. Folk er her som i andre europeiske land dyktig leie av de store koalisjonene mellom partier fra høyre- og venstresiden, som regel mellom kristeligdemokrater/liberale og sosialdemokrater. I noen av de største byene hører VB til de støre partiene, og i Antwerpen har det med 33 % fra år 2000 vært det største.
Britiske nasjonale krefter kunne høste den ene seieren etter den andre i kommunalvalgene i begynnelsen av mai 2002. Uro uttrykte de tre partiene som i Storbritannia har hatt monopol på den politiske scenen og i massemediene. BNP - British National Party - besatte for første gang i historien tre byrådsposter. "Selv om det dreier seg om en liten seier, har den symbolsk karakter, fordi BNP vant terreng trass i det regjerende britiske Arbeiderpartiets (Labour) massive, skitne og uredelige kampanje mot de nasjonale", uttalte en talsmann for Storbritannias Konservative parti.
Til tross for de britiske velgerne ifølge pronoser og spådommer kom til å slutte opp om de største, tradisjonelle partiene, oppnådde BNP i de 68 valgkretsene der partiet stilte kandidater ca. 26 % av stemmene. Dette er partiets beste resultat siden slutten av 70-årene. I den etnisk blandede byen Burnley støttet t.o.m. 28 % BNP og Carol Hughes, David Edwards og Terry Grogan fra BNP . "Dette er intet protestvalg - folk har dyp og forankret tillit til vårt program", sa partileder Nick Griffin til kringkastingsstasjonen Sky News.
Det har vist seg at britiske velgere er mindre apatiske og mer mobile enn forventet. I valgkretser der BNP så ut til å vinne stort, gikk mer enn 50 % av de stemmeberettigede til urnene. Likevel lå den totale valgdeltakelsen på rundt 35 %. BNPs suksess kom samtidig med Front Nationals gjennombrudd i Frankrike, noe som framkalte angst for at også Storbriannias nasjonale skulle rykke fram på bekostning av de tre etablerte partiene som i alle år har hatt monopol på å fremme og behandle saker de anser som momentalt viktige for det engelske, walisiske, skotske og nordirske folk.
Det blir spennende å følge med videre og se. Foreløpig ser det ikke ut til at noe kan bryte BNPs seiersrekke, men i Storbritannia, liksom i Frankrike og en del andre større land, favoriserer valglovene store, etablerte partier. Det vil derfor nødvendigvis kunne ta noe lenger tid før de nasjonale bryter gjennom med full tyngde i hele landet og blant alle grupper i slike land, enn i mindre land.
I Danmark og Sverige har nasjonale partier fått stadig større gjennomslag for sine ideer og forslag til løsninger. Etter valget i Danmark i november 2001, har den nye liberalkonservative regjeringen fra sak til sak støttet seg på Dansk Folkeparti. I 2002 fikk partiet gjennom de antakelig strengeste utlendingelovene i Europa og strengere kriterier for tildeling av u-hjelp.
I valget i Sverige i september vant Sverigedemokraterna noen kommunerepresentanter og fikk flere stemmer enn noen gang tidligere. Partiet kom likevel ikke over sperregrensen på 4 %. Før og etter valget har partiet opplevd en jevn strøm av nye medlemmer, sympatisører, interesserte og folk som vil delta mer aktivt, hjelpe partiet og abonnere på partiets nyhetsbrev.
Det er imidlertid hevet over enhver tvil at etablerte politiske partier, såk. intellektuelle, div. menneskerettighetsgrupper, råd og utvalg o.a. statsfinansierte organisasjoner med nebb og klør vil kjempe mot å måtte gi slipp på sine poster på bekostning av nasjonalsinnede innbyggere. Derfor kaller de permanent maktens mest trofaste tjenere - massemedia - inn til sitt forsvar. Og slik får vi høre, lese og se en tirade av løgner og oppdiktede historier, fornærmelser, kunstig framkalte affærer og farser, patetiske, floskelpregede oppfordringer "til forsvar av de europeiske demokratiene", osv.
Svartmalingskampanjene krevde sitt første offer blant en førende representant for et av Europas nasjonale partier. Idet han skulle forlate en kringkastingsstasjon, ble den nederlandske politikeren Pim Fortuyn på feigt og lumsk vis skutt ned og drept. Fortuyn var føreren for nederlederne som er mot EU og en liberal innvandringspolitikk. Han så i islam en trussel mot den tradisjonelle, karakteristiske nederlandske toleransen. Morderen var en venstreradikal miljøaktivist. Gjerningsmannen ble pågrepet, men finnes det kun en gjerningsmann? Styrte ikke heller etablerte politikere morderens hånd? Etablerte politikere som av redsel for å tape valget og derved måtte tre tilbake fra det politiske livet, med medias og liberales hjelp dro i gang en antinasjonal kampanje? Her ligger hunden begravet,- vi kan av dette som ytterste konsekvens avlede at å bringe en nasjonalsinnet til taushet er i enhver sittende regjerings interesse. Å gå enda lenger er en ærefull akt, siden Europa er truet, kan venstreaktivister finne på å tro. Noen trodde endog på at de ville slippe straffeansvar og t.o.m. bli berømte.
Fortuyns advokater tok raskt de første rettslige skrittene mot enkelte journalister og politikere som bidro til å skape an atmosfære av hat og intoleranse, som utløste drapet. Enhver som uten grunn kaller sine politiske motstandere høyreekstreme, rasister, fascister og nazister, demoniserer disses person og er medansvarlige for evt. fysiske angrep og drap.
Mordet på Pim Fortuyn er et åpenbart bevis på hvor farlig innsatsen de mange nasjonalsinnede gjør, er: For å kalle en spade for en spade, sette samfunnets aktuelle problemer under reell debatt, tilby alternative, gjerne mer rasante løsninger og utfordre kvasidemokratiet som ellers aldri blir tvunget til å forandre på de bestående strukturene og konseptene. Pim Fortuyn viste Europa at en modig enkeltperson er særdeles farlig for dagens maktklikker, nettopp fordi han/hun er modig. Motet opphøyer mennesket og er sterkere enn alle de innholdsløse liberalerne som spiller dypttenkende intellektuelle, uten å være det.
De tsjekkiske Republikanerne og det polske partiet Samobrona (Selvforsvar) har ved en rekke ganger måttet tåle politisk vold, trass i sin egen fredelige linje overfor motstandere. De har blitt overfalt av venstreekstremister og sigøynere mens de holdt møter i gatene. Etter hvert som dommene over gjerningsmennene har falt, har de vist påfallende fellestrekk: Domstolene og i enkelte tsjekkiske tilfeller Tsjekkias president Vaclav Havel har vist utrolig lite toleranse og respekt overfor den samme ytringsfriheten som gjorde det mulig for de nåværende såk. demokratiske og uavhengige domstolene å arbeide og fungere slik de nå påstår at de gjør, til forskjell fra de over førti årene med kommunistdiktatur i landet. I praksis gir altså det tsjekkiske statsapparatet uttrykk for at ethvert angrep, fysisk, psykisk e.a. på Tsjekkias, hhv. Polens egentlige opposisjon - Republikanerne og partiet Selvforsvar - står under statsapparatets beskyttelse.
Politisk vold kan umulig knekke de europeiske folkenes besluttsommhet og vilje til motstand mot det bestående. Vi øyner et håp for frihet, stolthet, likeverd mellom nasjonene og ikke den sterkestes rett, inkarnert i et overnasjonalt EU o.l. organisasjoner, styrt av anonyme, men overmodige byråkrater. Det finnes ikke noen annen løsning for å redde Europa, dets kulturer og dynamikk, fra tilbakeskritt til unioner, hierarki og avhengighet, forfall og kaos.
Europas framtid ligger ene og alene i frie, suverene folks samarbeid, for internasjonalismen som samfunnsmodell for framtiden er åpenbart ikke noen bærekraftig modell. Foran alle dem som om og om igjen lar seg lokke og bedra av falske lovnader, slagord, festtaler og tom agitasjon, ligger det også en alternativ framtid, men det er de etablerte politiske partiene verken i stand til å forstå eller å innrømme.
I Østerrike gikk Frihetspartiet (FPØ) med Jørg Haider i spissen beklageligvis forstemmende kraftig tilbake ved valget i november 2002. Partiet oppnådde kun 10.4 % og opplevde slik det som antakelig er partiets historiske bunnivå. Bare for tre år siden fikk partiet hele åttogtjue prosent av stemmene! En serie uheldige utspill, en god porsjon stahet og mangel på indre konsensus sprengte partiet i høst. En del av skylden får den hissige og kompromissløse debatten etter årets naturkatastrofer ta. Haider og en del andre av partiets representanter gikk inn for skatteletter kombinert med hjelp til ofrene for flommene, mens de som skulle bli hans motstandere i FPØ motsatte seg skattelette. En del viktige politikere forlot FPØ etter feidene, og det virker som at partiet er sterkt svekket. Ulike regjeringsvarianter med sosialdemokrati i ulike avskygninger har dukket opp igjen.
Jeg frykter at vi også i Norge vil få se en tilbakevending til ulike varianter av sosialdemokrati. Det er stadig vekk så mange som ikke har lært noe og er villige til og forberedt på å pusse støv av/restaurere den gamle, mislykkede politikken vi har sett utallige eksempler på. Politikerne av i dag skjærer heller hodene av hverandre i offentlige debatter, enn å søke etter sannheter, løse problemer og prøve å forandre folks liv til det bedre. Politikere er som brannmenn, med den vesentlige forskjellen at de konstant driver med vedvarende etterslukking etter at problemene de selv har tillatt, bidratt til eller skapt, oppstår.
Holdninger folk har dannet seg på bakgrunn av erfaringer høstet i deres egen hverdag og som bl.a. vi i NorsjonalAlliansen har gjort oss til tolk for, utgjør ingen trussel, men en forutsetning for demokrati. Ved at de etablerte partiene forsøker å gjøre felles sak når de forsøker å stenge oss ute fra den politiske debatten, kan de muligens "presse ned korken i flasken" enda littegrann. Ettersom trykket bygger seg opp nedenfra og etter hvert som skjevningene i samfunnsorganismen tiltar, kommer det bare til å føre til at utbruddet blir desto kraftigere når det kommer. Den internasjonalistiske politikken som føres over hele Europa i dag hadde vært en bærekraftig modell for samfunnsutvikling kun dersom fødselsratene for de respektive lands etniske innbyggere hadde vært stabilt høye, dersom landene hadde hatt liberale markederog enorm produksjonseffektivitet og produktivitet, noe som kan generere midler til kunstig integrering av innvandrere. På den ene siden vil ikke de etablerte politiske partiene berøre innvandrerne på noen måte som kan oppfattes som negativt, på den annen side har de ikke peiling på hva som bør skje med dem og våre problemer med dem videre.
De etniske befolkningenes fødselstall er likevel stadig lavere. Europa kastes stadig inn i ødeleggende konjunkturbølger, men det som opptar toppolitikerne er i stor grad pseudoproblemer som holder dem i medienes søkelys. De nasjonale partienes suksess er tuftet på deres prinsipp om at de nekter å delta i de øvrige politiske partienes teater, hvor de har satt opp Keisernes nye klær i det uendelige. Folk er ikke blinde overfor det lille som blir gjort for å løse deres problemer.
Man kan ikke lure hele folket hele tiden, bare en del av folket en del av tiden, for å si det med Abraham Lincoln. Nå må vi stoppe dem som bruker opp framtiden!
