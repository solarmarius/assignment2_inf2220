
26.11.99:
Jørgen Holte,
Pressemelding fra
AVTALE MED ARBEIDERPARTIET OM KREDITTMELDINGA
I dag vart det einigheit med Arbeiderpartiet om ein avtale om Kredittmeldinga 98.
- Eg er svært glad for at stortingsfleirtalet forpliktar seg til målet om å utvikle ei vekstkraftig finansnæring i Noreg med basis i norsk finansformue og for at prinsippet om 1/3 statleg eigarskap vert ført vidare, seier Jørgen Holte.
Holte understrekar at staten som konsesjonsmyndigheit i det vidare arbeidet må leggje sterk vekt på konkurranseomsyn og soliditet.
- Det er også sentrale mål for Senterpartiet å sikre dekning og tilgjenge i heile landet, fastslår Jørgen Holte.
Det vert i avtalen fastslått at staten sine aksjar i Kredittkassen ikkje er til sals før ei sterk norsk finansløysing er avklart. Regjeringspartia ynskte i utgangspunktet å sikre nasjonalt eigarskap i begge dei to største forretningsbankane, men tar til etterretning at det ikkje er fleirtal i Stortinget for denne løysinga.
Avtalen inneber at regjeringspartia og Ap forpliktar seg til å arbeide saman for desse måla:
Det er eit mål å utvikle ei vekstkraftig finansnæring i Noreg med basis i norsk finansformue
Det er eit mål å sikre langsiktig nasjonalt eigarskap i finansnæringa. Staten skal medverke til det ved å eige minst 1/3 del av aksjane i ei sterk norsk finansløysing
Staten skal samle sine eigarinteresser i denne eininga med sikte på å sikre hovudkontor i Noreg.
Eventuelt sal av staten sine aksjar i Kreditkassen kan ikkje gjennomførast før ei sterk norsk finansløysing er avklara
Konsesjonspolitikken skal legge vekt på:
Soliditet og konkurranseomsyn
Kompetanseløft
Likebehandling
Dekning og tilgjenge i distrikta
Unntaksbestemmelsen om eigarbegrensing blir utvida frå 10 til 25 %
