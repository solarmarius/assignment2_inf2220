
lørdag 4. november 1995 14:29:58
Venstres sentralstyre utfordrer miljøvernministeren:
Stopp Drøbaksforbindelsen!
Venstres sentralstyre ber miljøvernministeren la være å tvinge en statlig reguleringsplan for Drøbaks-forbindelsen ned over hodet på Frogn kommune.
Motstanden mot en tverrforbindelse ved Drøbak har hele tiden vært tuftet på hensynet til miljøet. Når til og med opprinnelige tilhengerne av forbindelsen innser at også økonomiske og sikkerhets-messige hensyn taler mot Drøbaksforbindelsen og slutter opp om motstanden mot prosjektet, og nekter å fremme en reguleringsplan, ber Venstres sentralstyre miljøvernministeren være miljøvernminister og dermed bidra til at prosjektet skrinlegges for godt.
Oslo, 4. november 1995 kl. 14:30
