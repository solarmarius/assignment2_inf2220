
31.08.99
Sosialistisk Venstrepartis Pressetjeneste
Stortinget
Nasjonal aksjonsdag:
Ikke et barn å miste- sett ned farta
- SV har onsdag 1.september en nasjonal aksjonsdag for tryggere skolevei, for vi har ikke et barn å miste. Den siste uka har barn begynt på skolen, og mange må gå til skolen på veier hvor faren for å bli skadet er stor.
- SV krever at fartsgrensa i områder med skoler og skoleveier settes til 30 km i timen. Dette er et strakstiltak. I tillegg er det viktig med andre fysiske begrensninger for å hindre at vi mister barn i trafikken, dette kan være lysregulering, under- eller overganger, fartsdumper og lignende. Men aller først må farta ned.
Aksjon i Oslo
- Byrådslederkandidat Kari Pahle og nestleder i barne- og familiekomiteen på Stortinget, Ågot Valle, begge fra SV, aksjonerer utenfor Rustad skole på Skullerud.
Adresse: Paal Bergsvei 30 (Bøler bydel)
Tid: 08-09
- I følge Statens Vegvesen blir mer enn 1000 barn "skadd eller drept" i trafikkulykker hvert år. 10-20 % av alle trafikkulykkene der barn er innblandet skjer på skolevei.
