
19.2.97
Syver Berge,
REGJERINGA BYGGER NED FYLKESLANDBRUKSSTYRA.
Stortingsrepresentant Syver Berge frå Senterpartiet var i Stortinget i dag krass i sin kommentar av Regjeringa si nye forskrift om planlegging og godkjenning av vegar til landbruksformål som er heimla i skogbruksloven og jordbruksloven.
- Regjeringa fjernar det folkevalde fylkeslandbruksstyret som klageorgan, og set i staden inn fylkesmannen. Det er eit brot mot stortingsfleirtalet sine intensjonar. Det har uttala at fylkeslandbrukstyra skulle behandle saker som gjeld skjønn, og saker av overveiande landbruksfagleg karakter, seier Syver Berge i ei kommentar frå Stortinget.
Statsråden synte i sitt svar til at i slike saker måtte også miljøinteressene takast omsyn til, og at det då var mest naturleg at fylkesmannen sto som klageorgan i slike saker, og at også han var folkevalgt myndighet.
Både Berge og andre representantar i Senterpartiet mente etter debatten at landbruksstatsråden nok hadde lite tiltru til fylkeslandbruksstyra sidan han ikkje trudde at dei kunne ta omsyn til miljøet. Det vart mykje hovudristing då statsråden hevda at fylkesmannen var å sjå på som ein representant for folkevalgt organ.
-Fylkesmannen er ein statleg byråkrat, korkje meir eller mindre, var Berges korte kommentar på statsråden sin noko underlege tolkning av fylkesmannen sin rolle.
