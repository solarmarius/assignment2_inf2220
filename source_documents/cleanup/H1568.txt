
Stortinget, 17. mars 2000
FREMSKRITTSPARTIETS
STORTINGSGRUPPE
Fra stortingsrepresentant Per Sandberg, FrPs kulturpolitiske talsmann.
FINKULTUREN INN I KULTURDEPARTEMENTET
Fremskrittspartiets kulturpolitiske talsmann, Per Sandberg, stiller seg skeptisk til utnevningen av Ellen Horn som kulturminister i den nye regjeringen.
- Dette betyr at det er de store statlige kulturinstitusjonene som nå får styringen i kulturdepartementet, sier Per Sandberg, som mener at dette er en uheldig utvikling av norsk kulturpolitikk.
- Jeg tror også at det vil være negativt at noen som i hele sitt liv har vært en aktiv deltaker i kulturlivet blir kulturminister. Dette kan føre til at kulturministeren kan komme i uheldige dobbeltroller i forhold til tidligere kollegaer og sin tidligere arbeidsplass, tror Sandberg.
- Vi trenger ikke mer oppbygging av kultur på statlig hånd. Utviklingen innen kulturlivet må komme breddekulturen til gode. Jeg håper at den nye kulturministeren ser fordelen av dette og at hun vil legge sin politikk opp slik at en større andel av kulturbudsjettet tilfaller de frivillige organisasjonene og kommunene. En slik utvikling vil bety en styrking av kulturlivet, avslutter Per Sandberg.
