
30. januar 2001
Fra stortingsrepresentant Bror Yngve Rahm
Ulvedebatt i Stortinget:
Norsk rovdyrpolitikk kan ikke styres fra utlandet
-Følelser kan ikke artgumenteres bort, og for en del mennesker er de virkelig reelle. Derfor er det bra at energi- og miljøkomitten har blitt enige om å be regjeringen treffe tiltak som kan medvirke til redusert frykt. Dette uttrykte Bror yngve Rahm, saksordfører for de fire rovdyrforslagene som ble debattert i Stortinget i dag. Rahm er glad for at Stortinget nå demper konfliktnivået ved å finne tilnærminger som kan bidra til at konfliktene reduseres.
Rahm kommenterte den store internasjonale oppmerksomheten Norge har fått for sin rovdyrsforvaltning:- Det er viktig å understreke at det er vårt ansvar å forvalte egne rovdyr, også ulv. Så lenge Norge ivaretar sine internasjonale forpliktelser, kan og skal ikke vår forvaltningspolitikk styres fra utlandet.
Bror Yngve Rahm har lagt vekt på å spille en brobyggerrolle mellom de to sidene i ulvedebatten. -Hovedlinjene i den norske rovdyrpolitikken ligger fast, men vi vil i framtiden legge til rette for fleksibilitet og byrdefordeling mellom de deler av landet som blir aktuelle som forvaltningsområder, sier Rahm som nå er lettet og glad for at KrF også her har spilt en viktig rolle som brobygger.
