
21.1.2000:
Inga Kvalbukt,
Pressemelding fra
ALLE HAR ET ANSVAR FOR Å HINDRE RUSMISBRUK!
Alle må gjøre sitt for at unge ikke skal bli rusmisbrukere, sier Inga Kvalbukt, stortings­representant fra Senterpartiet. Foreldre og skole må gi de unge selvtillit og styrke, slik at ungdommen selv klarer å stå imot oppfordringer til eksperimentering med rusmidler.
Et kritisk tidsskille for mange skole-elever er når de reiser bort fra hjemstedet for å begynne på en ny skole. Flere videregående skoler har i starten på undervisningsåret hatt informasjons­samlinger overfor de nye elevene for å lede disse inn på sunne fritidsinteresser. Dette vil jeg anbefale alle videregående skoler og disses vertskommuner å gjøre.
Vertskommunene bør videre, i samarbeid med andre instanser (særlig politiet), følge opp innflyttede skole-elever som viser tendenser til rusmisbruk. Et tidlig inngrep vil være et svært viktig bidrag til å skape et sunt oppvekstmiljø, både for innflyttere og fastboende.
