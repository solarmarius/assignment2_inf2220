
Oslo, den 29.4.2005
FREMSKRITTSPARTIETS LANDSMØTE 2005
Fremskrittspartiet avholder sitt Landsmøte på Rica Parken Hotel i Ålesund i tiden 20. - 22. mai 2005
Vi vil i den anledning invitere representanter for presse og media til å overvære Landsmøtets forhandlinger.
Det vil bli avholdt en pressekonferanse om landsmøtet med partiledelsen til stede på partikontoret på Youngstorget onsdag 18. mai. Denne pressekonferansen vil det bli sendt ut en egen pressemelding om.
Torsdag 19. april vil det bli avholdt en lokalpolitisk konferanse på samme hotell med ca 100 deltakere. Dette er et felles arrangement mellom KOMPOL (Kommunalpolitisk utvalg) og FAMU (Familiepolitisk utvalg) hvor temaene vil være Kommuneøkonomi, Velferdsalternativet og Revidert nasjonalbudsjett. Pressen vil også være velkommen til å delta på denne konferansen.
Landsmøtet starter fredag 20. mai klokken 13.00 og avsluttes søndag 22. mai klokken 15.30 med påfølgende pressekonferanse for formannstrioen.
Fremskrittspartiets Landsmøte 2005 vil samle over 400 delegater og observatører fra hele landet. Landsmøtets hovedsak vil være behandling og vedtagelse av partiets program for perioden 2005 - 2009, i tillegg til den politiske debatt i etterkant av partiformannens tale. Det skal også velges nye nestformenn og tre nye medlemmer av partiets Sentralstyret i tillegg til en del andre valg.
Valgene til nytt Sentralstyre, herunder valg av partiets nestformenn, vil finne sted på søndag.
På Rica Parken Hotel vil pressen få tildelt eget presserom med nødvendige telefonlinjer og bredbåndstilknytning, samt at radio og TV får egne rom til sine studio.
Landsmøtedeltakerne vil være innkvartert på Rica Parken Hotell og samarbeidende hoteller rundt om i Ålesund, for de som ønsker dette. En kan ikke påregne innkvarting på hovedhotellet.
Priser:
Overnatting på et av disse hotellene, alt inkludert Kr. 3.200,-
Tillegg for enkeltrom pr.pers/døgn " 250,-
Middag fredag " 350,-
Havets festbord i Atlanterhavsparken (fredag) " 550,-
Middag lørdag (festmiddagen) " 650,-
Pris pr. dag, inkl lunch og kaffepauser " 300,-
Av hensyn til den praktiske tilretteleggingen, utstedelse av adgangskort og lignende ber vi om endelig påmelding innen 10. mai.
Dersom pressens representanter skal overnatte på et av landsmøtehotellene anbefaler vi å kjøpe Landsmøtepakken til kr. 3200,- , som inkluderer alle måltider, overnatting på ett av Landsmøtehotellene, samt deltagelse på Festmiddagen lørdags kveld.
Alternativt kan en ordne innkvartering på et annet egnet hotell, og kjøpe matkuponger i vårt sekretariat.
Påmelding til:
Fremskrittspartiets Hovedorganisasjon
v/Erland Vestli
Telefon: 23 13 54 00
Telefax: 23 13 54 01
E. post: erland.vestli@frp.no 
Ytterligere opplysninger om Landsmøtet kan også fås ved henvendelse til
assisterende generalsekretær André M Larssen, organisasjonssjef Leif Hjeltnes, eller
undertegnede.
Med vennlig hilsen
Fremskrittspartiet
Geir Mo
Generalsekretær
Vedlegg: Dagsorden og timeplan for Fremskrittspartiets Landsmøte 2005 {{Utelatt her p g a mye formatering}}
