
Måndag 30. august 1993
Stortingsrepresentant Jon Lilletun (KrF):
ÅTVARAR VERDIBEVISSTE VELJARAR MOT Å RØYSTE FRAMSTEGSPARTIET ELLER SOSIALISTISK VENSTREPARTI
-Debatten om kristendomsfaget sin plass i skulen har synt at det foregår ei planmessig undergraving av kristendomsfaget si stilling frå kreftar som ynskjer seg ein sokalla verdinøytral skule. Eg vil difor åtvara mot at verdibevisste veljarar røyster på dei to parti som har programfesta dette: Framstegspartiet og Sosialiatisk Venstreparti. Det sa Kristeleg Folkeparti sin nestleiar Jon Lilletun på eit møte i Førde måndag kveld.
-Det er ei kjend sak at Human-Etisk Forbund gjerne ser at kristendomsfaget vert erstatta med eit nøytralt verdifag. Dei får politisk støtte til dette frå Framstegspartiet og SV, som båe har programfesta dette. Eg synes det er grunn til å åtvara kristne og andre verdi-bevisste veljarar som kjenner ansvar for kristendomsfagets plass i skulen, og for den kristne påverknaden i samfunnet mot å røysta på desse partia, sa Jon Lilletun.
-Dei sakene som har vore oppe i mediene dei siste dagene, der både eit og fleire drap kan ha skjedd i sokalla "satanist-krinsar", og med dei mange påsette kyrkjebrannane friske i minnet, tyder ting på at vi snarere treng ei forsterka kristendomsundervisning i skulane, og ikke utvatning av den som er, slo KrF-nestleiaren fast. Han minna om at då Stortinget handsama meldinga om høgare utdanning, gjekk KrF inn for å doble vekttalet for kristendomsfaget i lærarhøgskulane frå 5 til 10.
-Diverre gjekk både Høgre og Arbeidarpartiet imot dette, sa Jon Lilletun på møtet i Førde måndag.
