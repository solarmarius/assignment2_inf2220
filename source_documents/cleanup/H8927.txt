
Lenvik FrP
Valgprogram 2003-2007
Ideologisk grunnlag
Lenvik FrP er et liberalistisk parti. Det bygger på Norges grunnlov, norsk og vestlig tradisjon og kulturarv med basis i det kristne livssyn.
Lenvik FrPs hovedmål er sterk nedsettelse av skatter, avgifter og offentlige inngrep.
Samfunnssyn
Det fundamentale i Lenvik FrPs samfunnssyn er troen på og respekten for det enkelte menneskes egenart og retten til å bestemme over eget liv og økono­mi. Enkeltmennesket er den største ressursen i samfunnsutviklingen. Sammen med familien og den private eiendomsretten er enkeltmennesket det grunnleggende i samfunnslivet.
Lenvik FrP tar sterk avstand fra forskjellsbehandling av mennesker basert på rase, kjønn, religion og etnisk opprinnelse.
Rettigheter
Lenvik FrP vil verne om de rettigheter som Grunnloven la opp til, slik som eiendomsrett, næringsfrihet, den personlige frihet og ytringsfrihet. Lenvik FrP vil også verne om trosfrihet og retten til å være organisert eller uorganisert.
Retten til privat eiendom
Lenvik FrP anser eiendomsretten som et overordnet prinsipp. Lenvik FrP mot­setter seg inngrep i den private eiendomsrett, slik som konfiskering og sosia­lisering. Ekspropriasjon og innskrenkning av bruksrett kan kun godtas når dette er absolutt nødvendig.
Retten til å velge
Den frie markedsøkonomien er en vesentlig betingelse for den enkeltes valg­frihet. Kun den enkeltes frie rett til å velge mellom alternative varer, tjenes­ter og politiske ideer sikrer enkeltmenneskets frihet. Konsekvensene av egne valg er den enkeltes ansvar
Innbyggernes grunnleggende frihet
Lenvik FrPs politikk bygger på den liberalistiske ide som prioriterer alle men­neskers rett til å leve som frie og selvstendige individer, så lenge de ikke uberettiget griper inn i andres rett til fri og selvstendig livsutfoldelse.
Lenvik FrP anser det stadig omseggripende offentlige byråkrati som en trussel mot enkeltmenneskets utfoldelsesmulighet. Det offentlige må stå i et tjen­erforhold til innbyggerne.
Demokrati og ansvar
Lenvik FrPs politikk bygger på folkestyre, med desentralisert politisk makt og avgjørelse i folkevalgte organer. Lenvik FrP vil støtte å lovfeste bindende folke­avstemminger som en del av vårt konstitusjonelle system. For å ivareta borgernes interesser i det daglige kommunale virke, vil Lenvik FrP støtte innføring av parlamentarisme som styringsform i Lenvik.
Velferdssamfunnet
Lenvik FrP mener at det er en offentlig oppgave å sikre en minimumslevestan­dard, men at det ikke er tilstrekkelig ressurser til dette dersom velferdsgoder også skal deles ut til de mange som ikke trenger dem.
Administrasjon, økonomi og kommunal forvaltning
En av Lenvik FrPs viktigste oppgaver er å være innbyggernes talsmenn over­for det offentlige. I tillegg skal Lenvik FrP bidra til å styre kommunen med fokus på Lenviks primæroppgaver.
Kommuneøkonomi
Lenvik FrP mener at Lenvik kommune må sette "tæring etter næring'. Lenvik kommune bør derfor i enhver sammenheng vise nøkternhet i forhold til den økonomiske situasjonen Lenvik kommune befinner seg i.
For Lenvik FrP vil det være viktigst å prioritere helse, skole og omsorg, fremfor fritidstilbud for friske voksne mennesker.
Realisering av kommunale tiltak
Lenvik FrP anser den største utfordringen å være å få det politiske flertall med på å foreta de nødvendige tiltak for å få gjennomført tilstrekkelige rasjonaliserings-/ effektivise­ringstiltak for å få en forsvarlig fremtidig drift av kommunen.
Fra Lenvik FrPs side ser vi en rekke tiltak som vil kunne medføre bedre ressursforvaltning på sikt. Disse er blant annet:
Redusere antallet virksomhetsområder gjennom sammenslåing av
· administrasjonen på flere skoler til en.
Redusert bruk av konsulentbistand, eks redusert bruk av Utviklingssentret.
Fokusere på lovpålagte oppgaver.
Redusere antall stillinger innenfor Trafikketaten.
Gjennomgang av antallet kommunale lederstillinger.
Konkurranseutsetting av kommunal tjenesteproduksjon.
Salg av kommunale aksjer/ eiendommer for nedbetaling av gjeld.
Stille krav om "Arbeid for sosialhjelp" for mottakere av sosialhjelp.
·
Skatter og avgifter
Lenvik FrP går inn for en sterk nedsettelse av skatter, avgifter og offentlige inngrep. Lenvik FrP vil aktivt arbeide for å forenkle og redusere det kommu­nale byråkratiet.
Lenvik FrP er sterk motstander av at Lenvik kommune kan kreve inn skatt på eiendom. De kommunale utgiftene som denne skatten var tenkt å dekke, blir i dag belastet i form av kommunale vann-, avløps- og renovasjonsavgifter, og dagens eiendomsskatt må derfor sees på som en dobbeltbeskatning.
Lenvik kommune må stadig holde seg orientert om hvordan innbyggerne er fornøyd med barnehager, sykehjem, skoler, sosiale tjenester m.m. Gjennomføring av slike undersøkelser bør overlates til upartiske aktører
Likeledes bør det utarbeides servicegarantier som beskriver hvilke krav inn­byggerne har dersom Lenvik kommune ikke leverer lokalt vedtatte og lovpålagte tjenester i henhold til tjenestebeskrivelsene.
Kommunesammenslåing
Lenvik FrP mener at kommunesammenslåing vil være positivt for "Ytre Midt­Troms", og vil kunne gi et bedret tjenestetilbud for innbyggerne. Lenvik FrP vil ta initiativet til en slik utvikling gjennom å ta temaet opp med henblikk på folkeavstemming, det forutsettes at de midler som frigjøres ved sammenslå­ingen beholdes fullt ut av den "nye" kommunen.
Folkeavstemminger
Lenvik FrP ønsker at langt flere saker i samfunnet kan avgjøres gjennom fol­keavstemminger. Dette gjelder også lokalt i Lenvik kommune. Folkeavstemming er den mest direkte form for demokrati som finnes. Gjennom folkeavstemminger oppnås også øket engasjement rundt lokale problemstillinger.
Lenvik FrP vil derfor arbeide for at følgende saker skal avgjøres ved folkeavstemming:
Mottak av flyktninger til Lenvik.
Lokalisering av større kommunale byggeprosjekt.
Kommunesammenslåing.
·
Selv om folkeavstemminger i Norge foreløpig ikke er bindende for de beslut­tende myndigheter, skal Lenvik FrPs representanter alltid følge resultatet av en slik avstemning.
Lenvik kommune som arbeidsgiver Lenvik kommune er den største arbeidsgive­ren i kommunen. Hvis ikke Lenvik kommune makter å opptre som ansvarlig arbeidsgiver, forringes kompetansen og arbeidskapa­siteten, noe som svekker kvaliteten på de kommunale tjenestene.
Lenvik FrP ønsker en lokal personal- og lønnspolitikk som tar hensyn til lokale for­hold i Lenvik. Vi ønsker et lønnssystem hvor arbeidstakerne i større grad blir belønnet etter innsats og resultater. Dette er en nødvendighet for å stimulere de dyk­tigste medarbeiderne. Skal Lenvik kommune være en attraktiv arbeidsgiver og kunne konkurrere med det private næringsliv om dyktige medarbeidere, må den ha en lønnspolitikk som ivaretar muligheten til både å sikre seg og beholde kvalifisert arbeidskraft.
Konkurranseutsetting
Et av de viktigste virkemidlene for å gi innbyggerne økt valgfrihet, og for å effektivisere Lenvik kommunes tjenesteproduksjon, er konkurranseutsetting.
Med konkurranseutsetting menes konkurranse om å få produsere tjenester til kommunens innbyggere, på kommunens vegne. Det endelige ansvaret for at innbyggerne får tilstrekkelig kvantitet og kvalitet på tjenestene, vil fortsatt ligge hos Lenvik kommune.
Dette medfører at Lenvik kommune får en ny og mer profesjonell rolle. Lenvik kommune vil da få bestillerrollen, hvor kommunen definerer behovet for tjenester, og kontrollrollen, i tillegg til å kontrollere hvordan bestillingen oppfylles. Lenvik kommune spiller på lag med brukeren, i stedet for å være brukerens motpart som tjenesteprodusent.
Ved konkurranseutsetting bør også de som driver virksomhetene i dag få tid og anledning til å organisere seg og delta i anbudskonkurransen med reelt anbud.
Helse og omsorg
Lenvik FrPs sosialpolitikk er basert på hjelp til selvhjelp. Syke og pleietreng­ende mennesker skal ha individuelle juridiske rettigheter til nødvendig medisinsk og annen behandling, samt pensjon finansiert gjennom Folketrygden.
Lenvik FrP vil stanse utviklingen som går i retning av at offentlig ansatt personell overtar familiens naturlige sosiale funksjo­ner. Dette gjelder eksempelvis oppdragelse av barn og ungdom.
Enkeltmennesker blir daglig påført uro og psykiske og fysiske lidelser, som bare berørte personer kan beskrive omfanget av. Samtidig påføres samfunnet store sam­funnsøkonomiske tap som følge av manglene i helsevesenet. Kostnadene for­bundet med sykemeldingsperioden blir unødvendig høye på grunn av lang ventetid 'for nødvendig behandling.
Lenvik FrP vil ha et system der Folketrygden betaler for pasientenes nødven­dige behandling i helseinstitusjoner, hos allmennleger, spesialister, osv etter på forhånd fastsatte takster. Når behovet for behandling er konstatert av lege, skal pasienten eller de pårørende selv kunne velge behandlingssted.
Statens og Lenvik kommunes oppgave er å garantere alle en grunnleggende trygghet, ikke å monopolisere helsevesenet. Dersom nødvendig behandling ved sykehus ikke gis innen rimelig medisinsk forsvarlig tid i Norge, skal behandling i utlandet finansieres via Folketrygden.
Eldreomsorg
De siste årene har det vært en positiv utvikling med utbygging av den åpne omsorgen. Lenvik FrP vil gi brukeren valgfrihet og mulighet til å bo hjemme så lenge dette er forsvarlig, og brukeren selv ønsker det. Ordninger med hjemmehjelp, hjemmesykepleie og trygghetsalarmer gjør at dette er mulig i langt større grad enn tidligere. Ordningen med omsorgslønn til pårørende som frivillig tar på seg omsorgs- og pleieansvar for eldre, må forsterkes og økes.
Lenvik FrP ønsker en modell der prinsippet er at pengene følger pasienten. Dette vil gjøre at brukeren blir en inntektskilde for helseinstitusjonen, i mot­setning til dagens ordning hvor brukeren er en utgiftspost for institusjonen.
Lenvik FrP vil:
Gi tilbud om gratis trygghetsalarm til alle eldre som ønsker å bo hjemme.
jobbe for opprettelse av et aktivitetssenter for de eldre, der de kan møte
· andre og få en mer meningsfylt hverdag.
Øke satsingen på omsorgslønn.
·
Eldreomsorg utført utenfor Norges grenser
For en rekke pleie- og/eller rehabiliteringstrengende brukere vil det kunne være en helsemessig gevinst ved å flytte til varmere klimatiske forhold, hele eller deler av året. Lenvik FrP er positivt innstilt til å etablere slike tilbud til sine brukere.
Barnevern
Lenvik FrP mener at det er foreldrenes ansvar og plikt å gi barna en god og trygg oppvekst. Dessverre finnes det tilfeller hvor foreldrene av ulike grunner, over kortere eller lengre perioder, ikke er i stand til å gi barna den omsorg de trenger. Barneverntjenesten skal ta vare på barns rettssikkerhet, med fokus på barnas beste.
Omsorg for rusmisbrukere
Norge står overfor store utfordringer innen rusomsorg. Det gjelder både over­for alvorlig alkoholmisbruk og narkotikamisbruk. Særlig gir stadig nye narko­tiske stoffer store utfordringer.
Behandling av rusmisbruk og behovet for slik behandling er meget individu­elt. For noen fungerer et tilbud godt, mens andre ikke har noen effekt av det. Motivasjon for et behandlingsopplegg er avgjørende for om det lykkes. Lenvik FrP mener derfor det er viktig å satse på et bredt og mangfoldig behandlings- og hjelpetilbud til rusmisbrukere.
Funksjonshemmede
Lenvik FrP mener at personer med funksjonshemminger skal, så langt det er mulig, ha like gode muligheter til å fungere i samfunnet som funksjonsfriske. Forholdene bør derfor legges til rette for den funksjonshemmede både i hjemme-, skole- og arbeidssituasjonen, basert på den enkeltes behov. Dette må også gjelde kommunal planlegging av offentlige bygg og utearealer.
Lenvik FrP vil:
Tilrettelegge for å få etablert basseng med nødvendig temperatur og til gjengelighet.
Være en pådriver for turløype og aktivitetspark med nødvendig dekke for rullestolbrukere.
·
Psykisk utviklingshemmede
Lenvik FrP mener at psykisk utviklingshemmede må, så langt det er mulig, gis like store muligheter til å fungere i samfunnet som andre personer. Forholdene bør derfor legges til rette og baseres på den enkelte/ pårørendes behov. Lenvik FrP er positiv til bokollektiv hvor personer med funksjonshemminger på samme nivå kan bo sammen og hjelpe hverandre.
Psykiatri
Et lands etiske og moralske verdigrunnlag avspeiles bl.a. i måten mennesker med psykiske lidelser behandles på. I denne sammenheng er integrering, avstigmatisering og alminneliggjøring sentrale og nødvendige begrep. Til tross for mer åpenhet, er tegn på stigmatisering fremdeles til stede i det nor­ske samfunn. Unyanserte antagelser og utsagn i media og samfunnet for øvrig, er med på å opprettholde oppfatningen av mennesker med psykiske lidelser som noe mindreverdig, skambelagt og truende. Personer med alvor­lig psykiske lidelser er blant de som har de dårligste levekårene - og som mottar svakest tilbud fra Lenvik kommune. Lenvik FrP mener derfor det er viktig å styrke den psykiatriske omsorgen.
Oppvekst og opplæring
Det er av stor betydning for våre barns utvikling, hvilke stimulanser de får fra de er små. Foreldrene har selvsagt hovedansvaret for et barns utvikling, men fra de første spedbarnskontroller, via barnehager, SFO, barneskolen, og frem til avslutning i 10. klasse på ungdomsskolen er det ikke få timer Lenvik kommune har ansvaret for våre barn. Det er derfor av avgjørende betydning at Lenvik kommune er sitt ansvar bevisst, og sørger for at det finnes tjenestetil­bud tilpasset det enkelte barn.
En skole for fremtiden
Lenvik FrP ser det som avgjørende for kom­munens videre utvikling at grunnskolene i Lenvik holder et høyt nivå. Skolen har stort forbedringspotensiale. Skolen skal være en plass å lære, ikke være. Fornyelse og kvali­tetsheving av skolene er derfor en prioritert oppgave for Lenvik FrP
Lenvik FrP ønsker en omorganisering av de offentlige skolene, slik at skolene fristilles til å bli selvstendige enheter med egne ansvarlige driftsstyrer. Elever og foreldre skal fritt kunne velge hvilken skole eleven skal gå ved. Skolene må dermed konkurrere om elevene.
Vi har i foregående periode delvis fått gjennomslag for fritt skolevalg, men ønsker å gjøre valg av skole enda enklere. Takket være Lenvik FrP får de som i dag søker om å bytte skole gjennomslag for dette hvis de har en rimelig god begrunnelse, men det kan bli enda bedre og enklere.
Barn og ungdom skal ha rett og mulighet til utdanning og oppfæring tilpasset deres evner og anlegg. Alle barn er enkeltindivider med forskjellige behov og kvaliteter. Skolen skal derfor legge muligheten til rette for en utdannelse som tar vare på den enkelte elevens evner og behov. Lenvik FrP ønsker å styrke kunnskapsskolen blant annet gjennom et bedre karaktersystem.
Kommunen driver i dag "ulovlig:`
Svømmeundervisningstilbudet til elever i Finnsnes-/ Silsandsområdet tilfredsstiller ikke kravene i Læreplanen. Her driver kommunen med "lovbrudd". Bassenget er for lite, antall timer elevene får til opplæring er for få, og de får heller ikke svømmeundervisningen så tidlig som de burde fått.
Ny Finnfjordbotn barne- og ungdomsskole
Lenvik FrP ønsker å flytte Finnsnes Ungdomsskole til Finnfjordbotn og bygge ny barne- og ungdomsskole med 25m svømmebasseng. Skolen ønsker vi plassert i nær tilknytning til Midt- Troms hallen. Vi vil også jobbe for at skolen blir oppvarmet med fjernvarme.
Lenvik FrP vil jobbe for at ny barne- og ungdomsskole blir oppdelt i flere undervisningsbygg, slik at vi ikke får én stor skole, men heller en liten "sko­leby". Hver enkelt undervisningsbygg bør ha ulike tidspunkt for friminutt, slik at det blir enklere å holde oversikt og på denne måten begrenser muligheten for mobbing.
Fordeler
Vi får utnyttet en skikkelig god idrettshall.
Reduserte kommunale strømutgifter gjennom bruk av fjernvarme.
Vi unngår at elevene "slenger" i sentrum.
Nydelig natur rett utenfor døra, mange muligheter for idrett og
· andre aktiviteter.
Mulige finansieringslesninger
Inkludere Fagernes skole som en del av ny Finnfjordbotn barne- og Ungdomsskole, hvilket betyr at vi får én administrasjon istedenfor to. Selge dagens Finnsnes Ungdomsskole. Får redusert belastning på eksisterende Finnsnes barneskole da noen elever som i dag går på Finnsnes barneskole vil kunne velge å gå ved den nye sko­len. Som igjen betyr redusert behov for klassedeling.
Mobbing
Lenvik FrP ser meget alvorlig på at mobbing, støy og respektløs opptreden overfor lærere og medelever har utviklet seg på enkelte skoler. Lenvik FrP ønsker å innføre nulltoleranse mot mobbing. Mobberen skal etter en skriftlig advar­sel utvises fra skolen og flyttes til en annen skole for en kortere eller lengre periode hvis mobbingen gjentar seg. En skal påse at samtlige kommunale grunnskoler har felles ordensregler, og samme reaksjonsmåte overfor brudd på disse uavhengig av hvilken skole eleven går ved. Det hersker en misforstått snillisme i skolen som ender med at man tar vare på den som mobber, mens den som blir mobbet regelrett tvinges til å søke om å få bytte skole. Uansett er det da for sent og har gått alt for langt.
Lærere på åremål
Det er en kjensgjerning at det finnes mange mindre gode lærere. Det er også en kjensgjerning at det nesten er helt umulig å fjerne disse. Lenvik FrP ønsker å ansette lærere på åremålskontrakter med maksimalt to års interval­ler istedenfor vanlig fatt ansettelse. Dette for at en på en enkel måte skal kunne bytte ut mindre gode lærere.
Bedret tilbud til elever med særskilte behov
Lenvik FrP ønsker å gi elever med særskilte behov et bedret undervisningstil­bud, legge grunnlaget for bedre trivsel og gi dem flere muligheter i trygge omgivelser. Ved å kanalisere nødvendig kompetanse til ett sted og etablere et eget tilbud hvor de kan lære i trygge omgivelser som er maksimalt tilpasset deres behov.
Det vil selvsagt være valgfritt for eleven om denne vil gå på den ordinære skolen eller på en skole som spesielt er tilrettelagt for elever med særskilte behov
Lenvik FrP vil:
Satse på bygging av ny barnes ungdomsskole i Finnfjordbotn med basseng.
Legge forholdene til rette for private skoler/ barnehager.
innføre fritt skolevalg.
Ha økt samarbeid mellom bedrifter/ nærmiljø og skolen.
Fortsette å legge forholdene til rette slik at IT blir en mer aktiv del av elevenes hverdag.
· Barnehager
Lenvik FrP ønsker likebehandling av offentlige og private barnehager. Sammen med innføring av et kundevalgssystem, som gjør at den offentlige støtten følger bruker, vil dette føre til reell konkurranse mellom barnehagene. Det er også ønskelig med et mangfold i det pedagogiske innholdet i barneha­getilbudet.
Lenvik FrP vil også arbeide for at man får en barnehagedekning som er i tråd med intensjonen om full barnehagedekning.
Integrering av flyktninger/asylsøkere
Lenvik FrP er innstilt på å hjelpe flyktninger/asylsøkere, men mener primært at de best kan hjelpes i sine geografiske og kulturelle nærområder i stedet for å bosette flyktninger/asylsøkere i Lenvik.
Lenvik FrP vil:
- Motsette seg inntak av flyktninger inntil de som er ankommet er skikkelig integrert i lokalsamfunnet.
Lokal selvråderett
Lenvik FrP har tro på lokaldemokratiet og mener Lenvik kommune selv skal stå som hovedansvarlig for all arealplanlegging og utbyggingsplanlegging i Lenvik kommune. I dag er det i stor grad overordnede styringsorganer som fylkeskommune, fylkesmann, statlige landbruksmyndigheter, statlige veimyndigheter, sameting mv., som i realiteten styrer Lenvik kommunes arealplan­legging,
ordningen med at overordnede styringsorgan foretar avgjørende vedtak i kommunal arealplanlegging er en hån mot lokaldemokratiet og må avvikles.
Etter Lenvik FrPs syn skal innsigelser fra andre offentlige myndigheter enn Lenvik kommune, kun være knyttet til brudd på Lenvik kommunes egne regler for arealplanlegging, eller dersom vesentlige offentlige verdier kan tapes gjennom Lenvik kommunes arealplanlegging.
Lenvik FrP er motstander av at:
Organer som fylkeskommune, fylkesmann, statlige landbruksmyndigheter, sametinget, statlige veimyndigheter skal kunne overstyre det lokale demokrati i reguleringssaker.
Kommunal overstyring av eiendomsretten med henblikk på utgåing av bolig- og fritidseiendommer.
·
Ja-Lenvik
Lenvik FrP arbeider for at Lenvik kom­mune skal være imøtekommende og serviceinnstilt. Når skjønn utvises i hen­hold til lovverk, skal dette alltid komme innbyggerne til gode. Lenvik kommunes forvaltning av lovverket, for eksempel Plan- og bygningsloven, skal skje på en slik måte at innbyggerne føler de blir behandlet rettferdig og med respekt. Lenvik kommune skal ha bevisbyrden når den vil avslå en søknad.
Lenvik FrP ønsker at Lenvik kommune i langt større grad skal benytte "Ja-stempelet", og gi innbyggerne frihet til å realisere sine ønsker. Selvsagt må denne friheten gis innenfor rimelige rammer.
Lenvik FrP vil:
lete etter grunner til å si ja, fremfor å lete etter grunner til å sin nei.
La innbyggerne selv avgjøre hvordan de vil forvalte egen eiendom.
·
Friluftsliv
Lenvik FrP ønsker å sikre at flest mulig kan få god adgang til skog og mark med de muligheter allemannsretten gir - muligheter for friluftsliv og fri ferd­sel i utmark. Lenvik har også en lang kystlinje som gir store muligheter for friluftsliv og med plass til alle.
Snøscooter
Lenvik FrP viser til at motorisert friluftsliv er svært viktig formange menneskers trivsel og velvære. Derfor bør forholdene legges til rette for bruk av snøscooter i egnete områder. Lenvik FrP ser det som en selvfølge at beslut­ningsmyndigheten for opprettelse og tilrettelegging av snøscooterløyper overføres til lokale folkevalgte.
Lenvik FrP vil­
Legge til rette for scooterløyper i Lenvik.
Arbeide for interkommunale scooterløyper mot Målselv/ Sørreisa og på Senja.
· Miljø
Kommunen har et stort ansvar i forhold til miljø­et. Ansvar for at avløpvannet fra innbyggerne blir renset, ansvaret for en forsvarlig avfalls­behandling og ansvaret for at kommunens inn­byggere har rent vann, er lagt til kommunen. I tillegg har kommunen tilsynsmyndighet i forhold til virksomheter som påvirker miljøet.
Kommunens oppgaver skal primært konsentre­res til myndighetsutøvelse, og kommunens mil­jøarbeid skal være en integrert del av kommu­nens drift. Rent vann, naturvern, ansvarsfull avfallsbehandling og tilsyn med virksomheter som påvirker miljøet, er noen av de oppgaver som kommunen har i lokalsamfunnet.
Lenvik FrP vil:
Bedre rensing samt reduksjon av forurensende utslipp.
Undersøke mulighetene for alternativ kraft. Pellets, vindkraft etc.
Fortsette kampen med å forskjønne Midt Toms.
Finnsnes skal være en attraktiv by både å besøke, jobbe og bo i.
Stille seg positive til alternative renovasjonsløsninger f.eks.
· avfallskvern i kjøkkenbenk.
Kommunal næringspolitikk
Lenvik FrP ønsker et sterkt og aktivt næringsliv i Lenvik kommune, og vil gå inn for at Lenvik kommune skal legge forholdene til rette for næringsutvik­ling. Kommunalt eide virksomheter som er ren næringsvirksomhet bør sna­rest avhendes. Lenvik FrP ønsker generelt å føre en liberal næringspolitikk.
Lenvik FrP vil gi næringslivet bedre rammebetingelser, blant annet ved å sikre rask, positiv og velvillig saksbehandling fra kommunens side. Kommunens arealpolitikk bør utformes slik at den fremmer nyetableringer og ekspansjo­ner.
Lenvik FrPs alkoholpolitikk innebærer at søknader om salgs- og skjenkebevil­linger som hovedregel innvilges. Slike bevillinger skal være lette å få, men også lette å miste dersom ikke lovverket følges.
Lenvik FrP vil:
Prioritere å yte tilskudd til nyetablerere hvor også finansinstitusjoner har vist positivitet.
Føre en liberal salgs-, skjenke- og åpningstids politikk.
Legge forholdene til rette for opprettholdelse/utvikling av eksisterende /nye arbeidsplasser.
Si JA til samtlige bevilgninger/konsesjoner etc. hvor krav i henhold til lover og forskrifter er oppfylt.
Være positiv til tiltak som utvikler turistnæringen og setter regionen mer på kartet.
Aktivt arbeide for å tilrettelegge for nyetableringer i kommunen.
Jobbe aktivt for å få
lagt offentlig virksomhet til kommunen.
nye arbeidsplasser. Ikke at midler fra Næringsfondet skal være konkurransevridene på allerede etablert virksomhet i kommunen.
Jobbe aktivt for å få til et offentlig- privat samarbeid om utviklingen av kommunens potensiale i forhold til tiltak som kan øke turisttrafikken i kommunen og samtidig etablere
·
Veier
Vi behøver et godt utbygd veinett tilrettelagt for fremkommelighet og trygg­het. En god veistandard er avhengig av at investeringstakten økes. Det er derfor svært viktig med trygge veier også lokalt. Lenvik har ansvaret for det kommunale veinettet. Utbygging, drift og vedlikehold skal skje gjennom åpne anbud og konkurranse.
Lenvik FrP mener at 100 millioner kr som Lenvik billistene årlig betaler i bilrelaterte avgifter til Staten er mer enn nok. Vi vil derfor motsette oss at det innføres brukerbetaling (bomring/ drivstoffavgift etc).
Lenvik FrP er motstander av:
Bomring.
·
Fortau, gang- og sykkelveier
Fortau, gangs og sykkelveier gir god trafikksikkerhetsmessig gevinst. Lenvik FrP vil gi arbeidet med utsatte skoleveier, og veier til og fra forsamlingssteder, størst prioritet i forhold til sikring med fortau, gang- og sykkelveier.
Lenvik FrP ønsker et levende kulturliv, fritt for politisk styring og basert på personlig engasjement og frivillighet. Lenvik FrP ser det som en viktig oppga­ve å verne om vår norske kulturarv.
Mye av trivselen for folk i Lenvik er knyttet til opplevelser på det kulturelle området. lag,
foreninger og enkeltpersoner gjør en fremragende innsats for å tilby et variert utvalg arrangementer. Lenvik FrP vil støtte og oppmuntre til fortsatt frivillig innsats, og vil være positiv samt arbeide for at bevilgningene går til områder som inkluderer barn og unge.
Lenvik FrP vil:
Støtte lokale lag og foreninger fremfor kommunale prosjekter.
Kanalisere en større del av de avsatte bevilgningene innenfor kultur gjennom velforeninger og grendelag.
Være en pådriver for å utvide tilbudet for funksjonshemmede ved å legge til rette for turløype i skog og mark.
Legge til rette for de som ønsker å etablere golfbane, aktivitetspark, skøytebane, crossbane o.I som bidrar til at regionen blir et mer attraktivt område å leve og bo i.
·
Lenvik FrP ønsker å få til en sammenslåing av arbeidskontoret, trygdekonto­ret og sosialkontoret, til et felles velferdskontor. Dette vil hindre at innbygger­ne blir kasteballer i et system hvor ansvaret er fordelt mellom flere instanser. Lenvik FrP ønsker også at innbyggerne skal få sin personlige kontaktperson i kommunen, med ansvar for å følge opp enkeltpersoner i møte med kommu­nen.
Lenvik FrP vil:
Innføre jevnlige undersøkelser for å finne ut hvilke ønsker og behov innbyggerne har ovenfor kommunen.
Gjøre lederlønningene i kommunen bonusrelaterte med tanke på bedre måloppnåelse.
Innføre saksbehandlingsgaranti etter gjeldende saksbehandlingsregler, har en da ikke fått svar på sin søknad kan en anse den som innvilget. - jobbe for å fjerne eiendomsskatten.
Selge kommunale aksjer og eierandeler.
Sette kommunale tjenester ut på anbud.
·
