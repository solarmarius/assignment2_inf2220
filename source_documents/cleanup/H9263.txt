
2.6.2005
Ap, SV og Sp
- Vil stanse rasering av Jernbaneverket
- Hvis Ap, SV og Sp flertallet vinner valget vil vi stanse den rasering som nå skjer av Jernbaneverket. Vi trenger den kunnskapen og kompetansen som finnes i Jernbaneverket. Oppgavene står i kø. Beslutningen om å konkurranseutsette driften og vedlikeholdet av jernbanen var uklok, og må reverseres om vi skal få utført de oppgavene som trengs, sier Oddbjørg Starrfelt (Ap), Heidi Sørensen (SV) og Jorunn Ringstad (Sp)
Jernbaneverket kan i dag melde om 60 000 mangler og feil på toglinjene, og et vedlikeholdsetterslep på nærmere 1 mrd kroner. Samtidig velger Regjeringen å bruke nærmere en halv milliard på omstillinger og nedbemanning i Jernbaneverket.
