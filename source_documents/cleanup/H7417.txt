
Sokndal KrF
Program 2003- 2007
KrF er alternativet for alle som ønsker et samfunn bygget på de kristne grunnverdier.
Vårt grunnsyn
Kristelig Folkeparti er i alt sitt arbeid forpliktet på det kristne menneskesyn, de ti bud nestekjærligheten, likeverdet og forvalteransvaret slik det er nedfelt i Bibelen.
Vi mennesker har fått ansvar for å forvalte jordens ressurser. KrF vil derfor kjempe mot miljøødeleggelse, og for en rettferdig fordeling av godene.
Barnehage, skole og oppvekstmiljø
I tråd med vårt grunnsyn vil vi arbeide for at den kristne målsetting realiseres i skolens og barnehagenes hverdag.
KrF vil:
Følge opp behov for skoleutbygging.
Sikre barnehage og skole faglig kvalitet.
Sikre drift av private barnehager.
Stimulere tiltak som gjør boligområdene i kommunen til gode bomiljø.
Arbeide for at nye boligfelt inneholder tilstrekkelige leke- og friareal.
Helsevern og sosial omsorg
KrF vil:
Følge opp ombyggingen av "gamle" Solbø.
Legge til rette for eldreboliger nær sentrum.
Styrke barnevernet med vekt på forebyggende barnevern.
Styrke psykiatrien lokalt og i samarbeid interkommunalt.
Vern mot rusgifter
KrF vil fortsatt arbeide for å redusere omsetting, og skjenking av alkohol i kommunen.
KrF vil:
Etablere kommunalt ølmonopol.
Sette tak på antall bevillinger.
Begrense skjenking på søn- og helligdager
Støtte og styrke rusforebyggende tiltak.
Begrense skjenke- og salgstidene.
Intensivere kampen mot smugling i kommunen.
Hindre at narkomiljø etableres i kommunen.
Kirke og kristenliv
KrF ser det som en veldig viktig oppgave å sikre frihet og gode vilkår for kristen forkynnelse.
KrF vil:
Styrke samarbeidet mellom skole og menighetene.
Øke kommunal støtte til menighetenes arbeid for barn og ungdom.
Verne helligdagsfreden.
Støtte menighetenes diakonale arbeid.
Kultur- og friluftsliv
Kulturpolitikk skal være båret oppe av respekt for vår kristne arv, og av våre historiske og nasjonale tradisjoner.
KrF vil:
Fortsatt støtte sang og musikkliv i kommunen.
Støtte menighetshus, bedehus og grendehus.
Støtte rusfrie ungdoms- og idrettsaktiviteter.
Stimulere til videre utvikling på Sogndalstrand.
Arbeide for at Sokndal får flere gode badeplasser, både i fersk- og saltvann.
Arbeide for at Sokndal får flere merkede turveier i nærmiljøet.
Opprettholde musikkskolen.
Teknisk og miljø
KrF vil:
Legge til rette for nye tomtefelter i takt med behov.
Gi kommunens veier og bygninger forsvarlig vedlikehold.
Stimulere til et levende og trivelig sentrum.
Utarbeide sentrumsplan.
Legge vekt på estetikk.
Næringsutvikling
KrF vil:
Videreføre og satse på næringsutvikling lokalt og i samarbeid med Dalanekommunene.
Legge til rette for nærings- og industritomter.
- arbeide aktivt for å få en bedre RV 44 mot Flekkefjord.
Sokndal Kommune
Kommunens økonomi er stram.
Det er viktig at kommunens midler disponeres etter nøye planlegging og prioritering.
KrF vil:
Opprettholde Sokndal som egen kommune.
Styrke det interkommunale samarbeidet i Dalane.
· Arbeide for at forholdene mellom arbeidstaker og arbeidsgiver utvikles positivt.
