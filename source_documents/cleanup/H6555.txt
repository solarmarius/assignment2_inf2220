
08.04.02
Vegard Martinsen, (DLF)
Avskaff verneplikten
VG forteller idag at 2 av 3 slipper militærtjenesten: "Andelen som gjennomfører førstegangstjeneste, vil ... reduseres fra dagens 39 prosent til under 35 prosent av de mannlige ungdomskullene."
På en måte er dette bra, på en annen måte er dette grovt uretteferdig. Det er bra at stadig færre blir tvunget til å jobbe i ett år for staten eller "fellesskapet", men overfor de ca 35% som må tjenestegjøre er det grovt urettfedig at hele 65% slipper!
DLFs måte å løse problemet på er selsvagt det eneste moralske og det eneste retteferdige: AVSKAFF VERNEPLIKTEN!
Det er svært viktig å ha et førsteklasses og sterkt forsvar, men dette må skje med vervede mannskaper. Alle militære eksperter vil innømme at vervede - altså frivillige - soldater er dyktigere og mer motiverte enn tvangsutskrevne mannskaper. Dessuten vil da unge menn slippe å bli tvunget til å bruke et år på en oppgave som for svært mange av dem dessverre virker meningsløs, og de kan isteden bruke dette viktige året som de selv ønsker, f.eks. på utdannelse.
Det er dog mulig at vervede mannskaper vil koste mer enn tvangsutskrevne mannskapr, men dette er en kostnad som alle anstendige mennesker vil være med på å finansiere. Dessuten vil man få et mye bedre forsvar, og et sterkt forsvar er den beste sikring for å bevare freden, sålenge det finnes aggressive makter i verden. "Den som vil ha fred bør forberede seg på krig" sier et kinesisk ordtak.
