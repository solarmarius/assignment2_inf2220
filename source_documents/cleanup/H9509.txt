
NSR
Valgprogram for perioden 2005-2009, valgkrets 7 Nord-Troms
Grunnsyn
Vi ønsker et inkluderende og levende lokalsamfunn, der det samiske folket har en naturlig og aktiv plass i samfunnslivet. NSR Nord-Troms ønsker å være garantist for at vår sjøsamiske arv går videre til nye generasjoner.
NSR vil at alle i Nord-Troms skal få et godt samisk språktilbud
Vi mener at Samisk språksenter må gi tilbud om språkkurs og andre aktiviteter, som f.eks. samiskspråklig kafé i alle kommuner. Senteret må også gi tilbud til barnehager og skoler, f.eks. veiledning og opplæring av ansatte, minisamiskkurs og temaundervisning til elevene.
Sametinget gir tilskudd til samisk-opplæring i barnehager og er aktivt med i utvikling av samiskundervisningen i skoleverket. Nordreisa videregående skole er en av tre ressursskoler i samisk kulturkunnskap.
NSR Nord-Troms vil arbeide for:
- at Samisk språksenter skal virke i hele Nord-Troms
- å bygge egne samiske barnehager og gi bedre samisktilbud i andre barnehager
- økt økonomisk støtte til samiskopplæring i barnehager, grunnskoler og voksen-opplæring
- et bedre desentralisert høgskoletilbud i samisk i Nord-Troms
- synliggjøring av samisk språk, blant annet ved skilting på samisk
Miljøet og naturressursene er grunnlaget for Nord-Troms
NSR mener at vi må ha en bærekraftig miljøpolitikk for å bevare naturgrunnlaget for kommende generasjoner. Vi vil basere vår politikk på langsiktige miljøhensyn foran kortsiktig økonomisk gevinst. Frisk og ren natur er av avgjørende betydning for både reiseliv og mange eksportprodukter fra primærnæringene i Nord-Troms. NSR vil videre sikre lokalbefolkningens rett til å forvalte og høste av naturen.
NSR Nord-Troms vil arbeide for:
- at miljøforskning og miljø- og arealforvaltning prioriteres
- å begrense olje- og gassutvinning og styrke oljevernberedskapen utenfor Nord-Troms
- å sikre sjøsamenes rettigheter til å utvikle egen næring og kultur
- å opprette en samisk fiskerisone med regional og lokal forvaltning
- å begrense fiskeoppdrett og regulere turistfisket bedre
- C(áhput/Svartskogen som modell for andre samiske områder
NSR vil arbeide for levende næringer basert på vår kultur
Sametinget vil i neste periode flytte den regionale miljø- og kulturvernavdelingen til Ája samisk senter. NSR vil arbeide for at Sametinget etablerer flere avdelinger i Nord-Troms.
NSR mener at reiselivet bør baseres på sjøsamisk kultur og verdier. Ved å tilby et spekter av natur, kultur og levende næringsvirksomhet, vil tilreisende oppdage at Nord-Troms er unikt. Positive opplevelser gjennom reiselivet kan gi økt interesse for andre produkter fra området.
Duodji som næring har i dag betydelige utfordringer med rekruttering og ramme-betingelsene. Som videreforedler av lokale kunnskaper og ressurser, er duodji en viktig næring for framtida.
NSR Nord-Troms vil arbeide for:
- stipend for kompetanseheving i samisk språk, kultur og næring
- at Riddu Ri??u skal bli en knutepunkts-festival med ansvar for synliggjøring og presentasjon av urfolkskulturer
- å få en samisk distriktsmusiker for Nord-Troms
- videreutvikling og full utbygging av Ája samisk senter
- sterkere verdsetting og bedre markedsføring av duodji
- å utvide SUF-området, og gi fiske, land-bruk og kombinasjonsnæringer et løft
- å sikre rekruttering til fiskerinæringen gjennom opplæring og egne rekrutteringsordninger for ungdom
- å styrke landbruket gjennom gode investerings- og låneordninger
- å endre regelverket slik at det blir lettere å drive kombinasjonsnæringer
- å prioritere videreforedling og markedsføring av lokale produkter i Nord-Troms
Forskning og høyere utdanning må styrkes
NSR vil arbeide for at forskning skal styrke grunnlaget for tradisjonelle næringer og nye arbeidsplasser. Generelt er det viktig at forskning og utviklingsarbeid må styrke de eksisterende kompetansemiljøene i Nord-Norge.
NSR Nord-Troms vil arbeide for:
- at forskning rundt lokal forvaltning av fiskeriene og utvikling av marine ressurser igangsettes
- at det iverksettes program for rekruttering til samisk språk- og kulturforskning
- at det etableres forskning og utvikling innen samisk språk og kultur i Nord-Troms
- at samisk forskning og utviklingsarbeid etableres i Mit Lab senter i Lyngen
Samferdsel og kommunikasjoner
NSR ser godt utviklet samferdsel som en viktig forutsetning for bosetting og nyetablering i hele Sápmi.
NSR Nord-Troms vil arbeide for:
- å prioritere skredsikring i utsatte områder i Nord-Troms
- å bedre kollektivtrafikk som kan knytte senter og bygder sammen. Dette gjelder både bussruter, fergetrafikk og rutebåter
- bredbåndsdekning i hele Nord-Troms
