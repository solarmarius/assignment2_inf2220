
09.08.2001
Fra Stortingsrepresentant Per Roar Bredvold (FrP), medlem av Stortingets familie,- kultur - og administrasjonskomité.
Velkommen etter - Haga !
- Jeg ønsker å benytte anledningen til å ønske Senterpartiets nestleder Åslaug
Haga velkommen etter når hun i dagens Aftenposten foreslår at det skal innføres en ny fordeling av tippemidlene, slik at en større andel av disse skal gå til idrett og kultur. Dette er identisk med et forslag som Fremskrittspartiet har fremmet i Stortinget, sier Per Roar Bredvold (FrP) i en kommentar.
Før sommeren fremmet Fremskrittspartiet et dokument 8 forslag i Stortinget, Dokument nr. 8:130 (2000- 2001), hvor vi foreslår en ny fordeling av tippemidlene, slik at disse for fremtiden skal fordeles likt mellom idrett og kultur. - Åslaug Haga og Senterpartiet er velkommen til å støtte vårt dokument 8 forslag når dette skal behandles i Stortinget til høsten. At den tidligere kulturministeren nå støtter Fremskrittspartiets politikk på dette området er positivt, sier stortingsrepresentant Per Roar Bredvold, medlem av Stortingets familie,- kultur - og administrasjonskomité.
Stemte i mot
- Noe som er merkelig i denne saken er jo at Senterpartiet stemte i mot et lignende forslag når Fremskrittspartiet fremmet dette i forbindelse med behandlingen av idrettsmeldingen tidligere i år, sier Per Roar Bredvold, som konstaterer at Senterpartiet tydeligvis er noe i villrede om hvordan deres kulturpolitikk egentlig er.
