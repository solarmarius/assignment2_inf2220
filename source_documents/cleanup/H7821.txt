
23/9- 03
Olaf Thommessen, Venstre
- Skandaløst av Arbeiderpartiet i Hurum
- Jens Stoltenberg som partileder bør gripe inn og sette sine partifeller i Hurum på plass. Dette er en skandale, sier Venstres Olaf Thommessen, etter at Ap i Hurum har inngått avtale med Fremskrittspartiet om ikke å ta imot flyktninger i kommende fireårsperiode.Dette er takk for at Frp støtter Aps kandidater til vervene som ordfører og varaordfører.
- De er skremmende at grunnleggende solidaritetsverdier selges for politiske bein. Dette reiser spørsmål om hva Arbeiderpartiet egentlig står for, og hvilke verdier som er til salgs, sier Thommessen, som ber Jens Stoltenberg fortelle sine partifeller i Hurum hva Arbeiderpartiet står for i flyktningepolitikken.
- Dette handler om mennesker som etter grundig behandling er gitt oppholdstillatelse i Norge. Det er grovt usolidarisk å stenge kommunegrensen for dem, sier Thommessen.Avtalen innebærer etter alt å dømme også at en avtale mellom Hurum og Røyken om etablering av et introduksjonsenter faller bort.
