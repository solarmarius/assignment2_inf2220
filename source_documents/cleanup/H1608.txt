
Dato: 22. november 2000
FREMSKRITTSPARTIETS
STORTINGSGRUPPE
Fra stortingsrepresentant Carl I. Hagen (FrP)
GRENSELØS FREKKHET FRA INNVANDRERGRUPPE!!
I dagens VG kan man lese at innvandrere krever å kunne ta ut pensjon ved fylte 55 år, mens andre må vente til de blir 67! For ikke mange dager siden kunne enkelte medier melde at det var avdekket at innvandrere hadde kjøpt seg uføretrygd og lange sykemeldinger hos enkelte leger.
- Jeg synes dette utspillet er utrolig frekt sier stortingsrepresentant Carl I. Hagen. - Det er mange nordmenn som har hatt tunge arbeidsoppgaver, som har flere jobber i perioder og som har måtte slite for å få endene til å møtes. At enkelte innvandrergrupper nå krever bedre pensjonsforhold enn nordmenn viser bare at de ikke er opptatt av å bli integrert og likestilt med nordmenn, men ønsker særordninger for seg selv og sine. Dette kan vi ikke akseptere, sier Hagen.
- Ifølge VG uttalte Pakistansk Kontaktgruppe i Oslo Høyre etter et møte i går flg.: Innvandrere som kom til Norge på 70-tallet bør få muligheten til å førtidspensjonere seg fra fylte 55 år. Da har vi mulighet til å få noe igjen for det vi har skutt inn i fellesskapet Jeg reagerer kraftig på at innvandrere mener de bør ha bedre betingelser enn nordmenn. Etter at vi fikk Folketrygden i 1967 har alle yrkesaktive nordmenn betalt sin premie til Folketrygden hver eneste måned og betalt sin skatt. De har skutt inn til fellesskapet mer enn de fleste innvandrere. Først ved 67-års alder får de pensjon. Jeg vil gjerne vite hva det er pakistanere eller andre innvandrere til Norge har gjort, som er så mye bedre enn det andre har gjort, og som skal gi dem meget bedre pensjonsbetingelser og høyere utbetalinger enn nordmenn. Dette er frekkhet uten grenser som ikke bidrar til gode integreringsmuligheter, avslutter Hagen som antar at Høyre vil støtte forslaget fra innvandrergruppen ettersom det er Høyres kontaktgruppe som har kommet med disse uttalelsene.
