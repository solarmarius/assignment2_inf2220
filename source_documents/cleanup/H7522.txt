
17.8.2003
Valgkampåpning for Arbeiderpartiet i Oslo
Tirsdag 19. august er det offisiell åpning av Arbeiderpartiets kommunevalgkamp i Oslo. Det vil blant annet bli urpremiere på forestillingen "Ellen + Rune = Oslo", appell ved Jens Stoltenberg og kulturinnslag med kjente artister.
Valgkampåpningen skjer i Vaterlandsparken på Grønland, ved Akerselva og hotell Plaza, kl. 16.00-18.00.
Det er ett av Norges mest lovende band, Number Seven Deli, kjent fra P1 og Petre, som åpner programmet.
Deretter holder Jens Stoltenberg appell og avduker forestillingen "Ellen + Rune = Oslo".
"Ellen + Rune = Oslo" innbyr til både alvor og latter, og det er Ellen Horn og Rune Gerhardsen selv som har hovedrollene, assistert av dukkene "Ellen" og "Rune". Medvirkende i tillegg til Horn og Gerhardsen: Henrik Todesen og Morten Østerhus. Regi: Bjarte Hjelmeland. Dukker/Scenografi: Lisbeth Narud. Tekst: Ellen Horn, Rune Gerhardsen, Terje Solli og Henrik Todesen.
Nils Petter Molvær avslutter Oslo Arbeiderpartis valgkampåpning med konsert.
Det vil være en rekke aktiviteter: Tatoveringer, trikseballer, figurballonger og andre overraskelser.
Gode fotomuligheter!
Hilsen
Arbeiderpartiet
