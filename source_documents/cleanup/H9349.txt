
28.6.205
Ap
Mot ny kraftkrise i Norge og Norden
- Vi går mot en kraftkrise i Norge og i de andre nordisk land. Dersom vi ikke bygger ny kraft blir vi mer og mer avhengig av sterkt forurensende kullkraft fra Danmark og Polen og ikke minst usikker atomkraft fra farlige atomkraftverk i Russland sier Asmund Kristoffersen(A), leder av Energi- og miljøkomiteen i Nordisk Råd.
- I tillegg må denne kraften fraktes over lange avstander og i kraftlinjer som er for svake for slik transport.
Asmund Kristoffersen har tatt opp saken i Nordisk Råd som er samlet til møte i Bodø i disse dager. Her skal Nordisk Råd sluttbehandle et forslag om kraftkrisen fra Kristoffersen og Sosialdemokratene i Norden. Hele Rådet vil sannsynligvis støtte forslaget.
Det vil i så fall bety at Nordisk råd vil pålegge regjeringene i Norden og blant annet foreta en kritisk gjennomgang og vurdering av kraftsituasjonen i sine land. Regjeringene blir også bedt om å foreslå ulike tiltak for blant annet å øke kraftproduksjonen.
Dette vil vi ha tilbakemelding innen Nordisk Råd møtes til sesjon 25. oktober i år sier Asmund Kristoffersen.
