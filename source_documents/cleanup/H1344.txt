
Dato: 11. oktober 1999
FREMSKRITTSPARTIETS
STORTINGSGRUPPE
Fra stortingsrepresentant John I. Alvheim (FrP)
ALVHEIM VIL HA STORTINGETS SYN PÅ AT STATEN UNNDRAR SEG SITT ANSVAR FOR PASIENTSKADE!
I 1996 ble det gjennomført en helseundersøkelse for befolkningen i Nord-Trøndelag. Samtlige innbyggere i fylket ble oppfordret til å medvirke frivillig til undersøkelsen. Forsikring ble ikke tegnet fordi Staten skulle stå som selvassurandør og Norsk Pasienterstatning ville sikre deltakerne, mente man. En kvinne fikk varig mén etter en blodprøve foretatt under undersøkelsen. Hun er i dag uføretrygdet. Staten vil imidlertid ikke erkjenne noe ansvar og nekter å betale erstatning til kvinnen som sliter med store smerter.
Dette kan ikke aksepteres sier John I. Alvheim, FrP's helsepolitiske talsmann. Det vil ikke bli mulig i fremtiden å få folk til å være med på slike undersøkelser, dersom man risikerer å bli ufør uten å få noen som helst erstatning. Slike helseundersøkelser er nødvendige for å få oversikt over forskjellige helseproblemer i Norge og man er avhengig av at folk stiller opp frivillig. Det vil bli vanskelig i fremtiden dersom ikke denne kvinnen får noen erstatning. Sier Alvheim.
I håp om å komme videre med saken og å få departementet til å sørge for en skikkelig erstatning, tar jeg saken opp i form av en interpellasjon i Stortinget. Da må helseministeren svare på hvordan det kan være mulig at en person som er blitt ufør på grunn av en blodprøve, tatt under en offentlig helseundersøkelse, ikke har rett til erstatning avslutter Alvheim.
