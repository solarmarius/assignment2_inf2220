
Stortinget, 4. oktober 1999
FREMSKRITTSPARTIETS
STORTINGSGRUPPE
fra Øyvind Korsberg, Miljøpolitisk talsmann i Fremskrittspartiet
SKUFFET OVER REGJERINGENS MILJØSATSING
INNEN VÅRE VASSDAG
Fremskrittspartiets miljøpolitiske talsmann, Øyvind Korsberg, er skuffet over Regjeringens manglende videresatsning på kalking av vassdrag.
Med tanke på at det i fjor ble et klart politisk flertall for å øke bevilgningene til kalking av vassdrag med 10 mill. kr., et forslag også regjeringspartiene støttet, så blir man jo litt skuffet over at Regjeringen ikke øker denne helt nødvendige satsningen ved utarbeidelsen av årets budsjett, sier Korsberg.
Øyvind Korsberg mener det både er viktig og riktig at Stortinget viderefører fjorårets satsning på kalking av vassdrag, til bekjempelse av sur nedbør.
Jeg håper at Stortingsflertallet tar til fornuft slik at vi også i år kan få et flertall til å øke bevilgningene med minst 20 millioner kroner til 130 millioner kroner til kalking, avslutter Korsberg.
