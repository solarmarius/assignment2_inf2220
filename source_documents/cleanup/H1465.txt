
Stortinget, 4. oktober 2000
FREMSKRITTSPARTIETS
STORTINGSGRUPPE
Fra utdanningspolitiske talsmann Ursula Evje (FrP)
Urimelig forskjellsbehandling
av alternativ opplæring
- At Arbeiderpartiet er motstandere av alle skoletilbud som ikke inngår i Statsskolen visste vi, men vi hadde ikke forventet en slik en rasering av det alternative skoletilbudet, sier Stortingsrepresentant Ursula Evje (FrP).
- De offentlige skolene gis økte bevilgninger som en kompensasjon for de to lønnstrinnene lærerne fikk i årets lønnsoppgjør i tillegg til økt ferie. Da er det uforståelig at de alternative skolene skal få en stor innstramming. Vi er enig i at skolene skal få tilført ekstra midler, men en må kunne forvente et minstemål av likebehandling, påpeker Ursula Evje.
- De alternative skolene som gir et godt faglig tilbud må gis reelle muligheter til å - fungere uten at det kun er familier med høy inntekt som kan gi sine barn dette tilbudet. Arbeiderpartiet legger opp til at de alternative skolene ikke skal være en valgmulighet for det store antall barn i Norge. Dette kan ikke være solidarisk politikk!
Nå må stortingsflertallet vise alle familier og barn respekt, avslutter Ursula Evje.
