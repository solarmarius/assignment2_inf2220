
14. mai 2001
Fra Stortingsrepresentant Odd Holten
Ønsker ikke Høyre billigere mat?
Høyre sier nå at de vil utsette hele momsreformen som er tenkt å trå i kraft 1. juli. Er Høyres beslutning om utsettelse av momsreformen også en utsettelse av redusert matmoms, er det grunn til å merke seg beslutningen. Dette uttaler Odd Holten (KrF), Stortingsrepresentant fra Østfold.
Det er regnet ut at barnefamilier i gjennomsnitt vil spare ca. 4000 kroner på halvert matmoms. Når sentrumspartiene først foreslo redusert matmoms, var det nettopp hensynet til barnefamiliene som var viktig. Dersom Høyres beslutning er riktig, betyr jo dette en betydelig ekstrautgift for barnefamiliene.
Dersom en slik beslutning som Høyre foreslår fikk flertall, vil det også medføre at vår konkurranseevne i forhold til svenske matvarepriser ikke forbedres. Dette til tross for at Høyre år etter år har pekt på prisforskjellene på våre to land. Jeg synes derfor at uttalelsen fra Høyre er underlig. Dette uttaler Odd Holten (KrF), Stortingsrepresentant fra Østfold.
