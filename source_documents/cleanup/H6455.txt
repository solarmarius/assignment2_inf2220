
06.12.02
Jorunn Ringstad (Sp)
Fleirtalet vil oppretthalde eigen rassikringspost: Rassikringa blir styrkja
Når fleirtalet i Samferdselskomiteen går imot Regjeringa og vil øyremerkje midlar til rassikring i budsjettet, vil det seie at rassikringsarbeidet i dei mest rasutsette delane av landet vil skje raskare. -Det har vore svært viktig for Senterpartiet å oppretthalde denne øyremerkinga, slik at ikkje midla skal gå inn i det generelle vegbudsjettet, seier Jorunn Ringstad. -Vi må kunne følgje med på at sikringsarbeidet blir gjennomført slik at stadig færre skal trenge å ferdast på rasfarlege vegar.
I budsjettforliket har fleirtalet blitt samde om å styrkje riksveginvesteringane med 160 mill. kroner. Senterpartiet foreslår å auke innsatsen innan rassikring med 250 mill. kroner, å auke løyvinga til riksveginvesteringar med 470 mill. kroner og å styrkje riksvegferjedrifta med 50 mill. kroner. For å få til denne satsinga på samferdsel meiner Senterpartiet at det kan vere nødvendig å bruke oljepengar. Det er forsvarleg til tiltak som lettar sentraliseringspresset, som set ledige i arbeid og som fjernar flaskehalsar og ulykkesfare og gjev næringslivet billegare transport.
Dei auka løyvingane bør fordelast på fylka og kunne disponerast ut frå dei prioriteringane fylkeskommunen har gjort. Midla må kunne nyttast sekundære riksvegar eller til viktige stamvegstrekningar dersom fylka ønskjer det. Senterpartiet meiner at det ikkje er rett at Stortinget skal avgjere bruken av midla i detalj, det gjer lokale styresmakter betre. Auka midlar til ferjedrift bør gå til auka frekvens og fleire nattferjer. Ferjetrafikken må reknast som ein del av vegen, og riksvegferjer må på sikt bli gratis.
{{ Likelydende tekster pluss følgende tillegg for lokalaviser: }}
For Sogn og Fjordane inneber Senterpartiet sitt forslag 40 millionar kroner ekstra til riksveginvesteringar og 35 millionar kroner ekstra til rassikring.
For Rogaland inneber Senterpartiet sitt forslag 35 millionar kroner ekstra til riksveginvesteringar og 25 millionar kroner ekstra til rassikring.
For Hordaland inneber Senterpartiet sitt forslag 40 millionar kroner ekstra til riksveginvesteringar og 35 millionar kroner ekstra til rassikring.
For Møre og Romsdal inneber Senterpartiet sitt forslag 40 millionar kroner ekstra til riksveginvesteringar og 35 millionar kroner ekstra til rassikring.
For Nordland inneber Senterpartiet sitt forslag 40 millionar kroner ekstra til riksveginvesteringar og 30 millionar kroner ekstra til rassikring.
For Troms inneber Senterpartiet sitt forslag 30 millionar kroner ekstra til riksveginvesteringar og 30 millionar kroner ekstra til rassikring
For Finnmark inneber Senterpartiet sitt forslag 25 millionar kroner ekstra til riksveginvesteringar og 20 millionar kroner ekstra til rassikring.
