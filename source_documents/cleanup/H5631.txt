
Mandag 4. mars 2002
Landsstyret i Kristelig Folkepartis Kvinner
SETT KVINNEHELSE PÅ DAGSORDEN!
Landstyret i Kristelig Folkepartis Kvinner ber helseministeren om snarest å følge opp utredningen om kvinners helse i en egen sak til Stortinget.
Utredningen "Kvinners helse i Norge" (NOU 1999 -13) ble overlevert helseministeren i januar 1999. En av hovedkonklusjonene i utredningen , er at det er behov for å styrke ivaretakelse av kjønnsperspektiv og likestilling på helse-, sosial- og trygdefeltet. Dette vil på sikt innebære bedre kvalitet i helse- og velferdstilbudet for kvinner - og også for menn.
KrFK har flere ganger etterlyst helsedepartementets oppfølging av utredningen . Vi har registrert at Statens helsetilsyn har opprettet et eget fagråd for kvinnehelse , og at Norges forskningsråd er bedt om å ivareta kvinne- og kjønnsperspektivet i prosjekt som støttes av Sosial og Helsedepartementet. Utover dette har lite skjedd. Landsstyret i KrFK mener det trenges en helhetlig oppfølging i en egen sak til Stortinget.
