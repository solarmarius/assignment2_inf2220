
10.11.2003
Stortingsrepresentant Inger S. Enger (Sp)
Spør om traktorsertifikat og øvelseskjøri
Stortingsrepresentant Inger S. Enger (Sp) har i dag levert inn skriftlig spørsmål til samferdselsministeren der hun peker på det ulogiske i at ungdommer med traktorsertifikat blir avkrevd trafikalt grunnkurs før de kan øvelseskjøre med bil:
- - - - - - - -- - - - - - - - - - - - -
Stortinget, 10. november 2003
Stortingets President
Jeg tillater meg å stille følgende spørsmål til skriftlig besvarelse til Samferdselsministeren:
Det har kommet krav om at alle som skal øvelseskjøre med bil, må ha gjennomført et trafikalt grunnkurs. Kravet gjelder ikke dem som har tatt førerkort for moped. Ungdommer som har tatt traktorsertifikat derimot, blir møtt med krav om trafikalt grunnkurs. Dette blir oppfatta som svært urimelig, siden teoripensum til traktorførerkort er like omfattende som til førerkort for bil. Det kan synes som verdien av et traktorsertifikat er uteglemt ved utforming av reglene. Hva vil statsråden gjøre for å rette på dette?
Begrunnelse:
Avisa Hadeland bragte 5.1.2003 en reportasje om 16-åringen Marthe Dorothea Stenersen som snart kan kjøre traktor på Riksveg 4 helt aleine, men som ikke har lov til å øvelseskjøre bil med sin far.
Marthe Dorothea har akkurat avlagt og bestått teoriprøven til traktorserifikat. Hun skal opp til den praktiske prøven i begynnelsen av desember. Hvis hun står på den, kan hun kjøre traktor. Men hun får ikke lov til å øvelseskjøre med bil med en voksen ved siden av. Marthe Dorotheas problem er nemlig at hun fylte 16 år på feil side av 1. juli, nemlig den 25. august i år. Da må hun etter de nye reglene ha trafikalt grunnkurs før hun kan starte øvelseskjøring med bil.
Marte Dorothea oppfatter dette som helt villt. Hun kan kjøre traktor på Riksveg 4 helt aleine, men får ikke lov til å øvelseskjøre med bil. Hadde hun hatt mopedlappen, kunne hun også ha gjort det.
Det hører med til historien at Marthe Dorothea Stenersen har hatt både kjøretimer og teorikurs hos en kjøreskole, og har dermed vært gjennom samme pensum som de som kjører opp til førerkort klasse B.
Inger S. Enger
