
Torsdag 21. januar 1993
Parlamentarisk leder Kåre Gjønnes (KrF):
SKUFFENDE AT SENTERPARTIET SVIKTER KONTANTSTØTTEN
-Det ser ut til at det har blitt en prinsippsak for Senterpartiet å hindre foreldrene i å selv velge omsorgsform for sine barn. Vi ser nå at Høyre nærmer seg Kristelig Folke-partis modell for kontantstøtte til småbarnsforeldre, mens SP ikke er interessert i å være med i samarbeidet om denne overføringen til småbarnsfamiliene. Det sa Kriste-lig Folkepartis parlamentariske leder Kåre Gjønnes på årsmøtet i Austevoll KrF torsdag kveld.
Kontantstøtte har vært en kampsak for Kristelig Folkeparti i flere år. Syse-regjeringen var kommet langt i arbeidet med å gjennomføre tiltaket, men regjeringsskiftet forhindret at det ble fullført. Hovedelementet i en slik ordning er at foreldrene gis et visst beløp hvert år, slik at de selv har økonomisk mulighet til å velge omsorgsform for barna sine. Det har i første omgang vært snakk om overføringer fra ti til 20 tusen pr. år i barnas tre første leveår.
-I utkastet til Høyres nye arbeidsprogram går man inn for en kontantstøttemodell som er så lik KrFs at jeg regner med at det vil kunne gi grunnlag for felles forslag i Stortinget. I og med at også Fremskrittspartiet har gitt uttrykk for at de positive til prisnippet med kontantstøtte, er det Senterpartiet som sitter med nøkkelen til et flertall for denne saken, sa Kåre Gjønnes i sitt foredrag. Han la til at han er glad for at Høyre nå ser ut til å legge vekk verdikuponger og andre forslag, og at partiet lander på noe som i alle fall er et godt fundament for en felles plattform. Imdilertid må også Høyre og KrF gå noen runder for å bli enige om hvordan kontantstøtten skal finansieres, sa Kåre Gjønnes i sitt foredrag i Austvoll KrF torsdag kveld.
