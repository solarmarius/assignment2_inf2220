
Stortinget, 13. november 2001
Jan Tore Sanner
Beklager bruddet
Høyre beklager at Fremskrittspartiet brøt forhandlingene med Samarbeidspartiene om statsbudsjett for 2002. I forhandlingene med Frp har det vært viktig for samarbeidspartiene å opprettholde stramheten i budsjettet, slik at det kan legges et grunnlag for lavere rente.
Likevel har Regjeringspartiene kommet Fremskrittspartiet i møte på flere viktige områder. I tillegg innebærer Samarbeidsregjeringens budsjett skatte- og avgiftslette på nesten 12 mrd. kroner. Selv om det nå er brudd i forhandlingene, håper vi fortsatt at det vil være mulig å komme frem til en avtale med Fremskrittspartiet, sier Høyres finanspolitiske talsmann Jan Tore Sanner.
