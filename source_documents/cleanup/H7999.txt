
17.11.2003
Magnhild Meltveit Kleppa (Sp)
Seier for distriktene
Et samla Storting er blitt enige om et opplegg for å kompensere for bortfall av differensiert arbeidsgiveravgift som er langt bedre enn det Regjeringa la opp til.
Det viktigste er at Regjeringa nå er forpliktet til å gjennomføre en bedre løsning enn den selv hadde foreslått.
· Regjeringen har tatt signalene fra et samlet politisk miljø om at iverksettelsen av endringene må utsettes slik at berørte virksomheter får tid til å tilpasse seg best mulig, og at det nå er søkt ESA om en slik utsettelse.
· Omfanget av avgiftsøkningen skal reduseres så mye som mulig, gjennom at Regjeringa er pålagt å utforme en modell der så mange virksomheter som mulig, både i privat og offentlig sektor kan beholde differensiert sats som i dag.
· Stortinget har videre slått fast at de næringer og regioner som taper på omleggingen skal sikres full og varig kompensasjon. Dette skal det gis en samlet oversikt over i de årlige statsbudsjettene.
· Stortinget slår videre fast at fylkeskommunene skal spille en viktig rolle i fordelingen av kompensasjonsmidler.
· Dette er en stor seier for distriktene. Senterpartiet mener at Norge med bedre innsats kunne beholdt hele ordningen, men når ordningen nå faller bort er det særlig viktig å sikre minst mulig skadevirkninger.
· Senterpartiet er svært fornøyd med at de forslag vi har lagt til grunn nå støttes av et samlet Stortinget.
