
Oslo 10.august 1994
Pressemelding frå Kristeleg Folkepartis Kvinner
Pappagrupper som prøveprosjekt
Kristeleg Folkepartis Kvinner utfordrar Familiedepartementet til å setja i gang eit prøvprosjekt med "pappagrupper".
- I ei "pappagruppe" gjev menn undervisning til menn om det å bli far, og det ansvar ein påtek seg ved å få barn. Pappakursa varer frå 2-3 månadar før fødsel til barnet er eit halvt år, opplyser KrFK-leiar Torill S. Nyborg.
Arbeidsutvalet i KrFK meiner at ei bevisstgjering av omsorgsrolla til menn er viktig for at dette skal bli ein del av mannsidentiteten. Forsøk med "pappagrupper" som er gjort i Sverige, har hatt gode resultat og stabilisert familiane. Mellom anna har skilsmissetala for denne gruppa gått ned.
- Eit prøveprosjekt i Norge ville visa om "pappagrupper" kan vera ein reiskap i førebyggande familievern, seier Torill S. Nyborg.
