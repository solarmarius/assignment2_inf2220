
søndag 26. september 1999 12:25:27
Venstres landsstyre:
- USA må betale
Venstres landsstyre støtter FNs generalsekretær Kofi Annan i hans kritikk av USA sin manglende vilje til å betale sin utestående gjeld til FN.
Landsstyret er av den oppfatning at FNs problemer i stor grad beror på manglende økonomisk og politisk støtte fra USA. Kofi Annan påpeker noe meget viktig når han kritiserer USA sin unnfallenhet overfor verdensorganisasjonen.
Det er helt klart ønskelig at USA spiller på lag med FN, men Venstres landsstyre ser at FN ikke lenger kan tåle at USA neglisjerer sitt ansvar. Det må være et minimumskrav at de økonomiske forpliktelsene overholdes av samtlige medlemsland.
Landsstyret ber regjeringen være tydelig overfor USA om at det er uakseptabelt at de får fortsette å utøve innflytelse i FNs organer når de ikke overholder sine forpliktelser overfor organisasjonen.
