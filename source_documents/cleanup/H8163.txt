
26.2.2004
Inger S. Enger, SP
Nei til momsfritak på freda hus.
Senterpartiet, Frp og Kystpartiet støtta forslaget som blei debattert i Stortinget i dag. Flertallet ville komme tilbake til dette i kulturminnemeldinga. Dessuten ønska de direkte tilskudd. Enger mente det var vel og bra med gode intensjoner , men det viktigste er at det er altfor lite penger i systemet. Forfallet er stort, om lag 1% av kulturminnnene forfaller hvert år. Målsettingen for regjeringen er at det skal være halvert innen 2008. Det blir svært mye å ta inn på tre år. I tillegg er det kjent at kun 13 % av landets stående freda bygg og anlegg har ordinært vedlikehold. Så her trengs det mange penger.
PÅ spørsmål til Finansministeren spurte Enger hvordan denne tilskuddsordningen kan trappes opp til et tilstrekkelig nivå med den tidsfristen regjeringen har pålagt seg. Finansministeren svarte kort at det var opp til hvert budsjett hvor mye dette ville bli. Det var ikke et svar til å bli klokere av.
Helt sikkert er det imidlertid at det er for lite penger i systemet. Vår felles kulturarv er vårt felles ansvar. Her blir det omkamp i kulturminnemeldinga.
