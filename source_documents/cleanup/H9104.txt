
Dato: 2005-03-17
FStortingsrepresentant Arne Sortevik (FrP)
- Gode forskningsmål krever penger
- Det må også økte bevilgninger til for å gjennomføre de mange gode tiltakene
som Regjeringen foreslår i den nye Forskningsmeldingen. Derfor utfordrer vi Regjeringen på å skaffe penger til økt forskningsinnsats gjennom bruk av et eget utenlandsbudsjett.
Det sier stortingsrepresentant Arne Sortevik som er forskningspolitisk talsmann for FrP.
-Vitenskapelig utstyr må oppgraderes. Behovet her er alene 500 millioner kroner. Det aller meste kjøpes fra utlandet; her kan vi betale regningen over et Utenlandsbudsjett slik FrP nå har foreslått i en årrekke, sier Sortevik.
- Regjeringen har i sin nye Forskningsmelding stillt opp gode mål og vist frem en rekke gode forslag til tiltak for å øke forskningsinnsatsen i Norge, som også FrP kan stille seg bak.
- I sammenheng med Kvalitetsreformen er det viktig at universitet og høyskoler tilføres midler som sikrer god balanse mellom undervisning og forskning av god kvalitet. Tid til forskning krever mer bemanning, og bemanning koster penger.
