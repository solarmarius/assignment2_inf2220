
10.01.03
Vegard Martinsen, (DLF)
"Privatskolene slår knockout på Oslos offentlige ungdomsskoler."
Overskriften har vi hentet fra gårsdagens aftenutgave av Aftenposten. Selv om dette er en avisoverskrift, så er det vel ingen nyhet: privat drift er alltid bedre enn tilsvarende offentlig drift.
Aftenposten fortsetter: "Elevene ved St. Sunniva, Ryenberget og KG har byens beste karakterer. Ingen av Oslos 45 offentlige ungdomsskoler kunne hamle opp med de tre private skolene da standpunkt- og eksamenskarakterene for fjorårets 10.-klassinger ble offentliggjort tirsdag...."
Nå er det selvsagt ikke slik at karakterer er et sikkert mål på en skoles kvalitet, men de dataene som undervisningsminster Kristin Clemet nå har offentliggjort, gir ihvertfall en pekepinn: privat drift ser ut til å være bedre enn offentlig drift også når det gjelder undervisning.
Undervisning av dagens barn og unge er en svært viktig oppgave, og DLF vil at undervisningen skal være av høyest mulig kvalitet, og ønsker derfor at flest mulig skal få anledning til å sende sine barn til private skoler. DLF vil altså arbeide aktivt for at det skal bli enklere å etablere private skoler.
