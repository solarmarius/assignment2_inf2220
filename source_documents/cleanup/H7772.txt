
Kommunevalget 2003
VALGPROGRAM FOR KYSTPARTIET I ASKER
OMSORG.
Kystpartiet vil øke antall sykehjemsplasser ved å bygge nytt sykehjem. Vi vil at utbygging og drift av Bo og Behandling og sykehjem skal skje både i privat og offentlig regi. For Kystpartiet er det ikke viktig HVEM som utfører oppgavene, men at det gir trygghet for menneskene som har behov for dem.
De av dem som har behov for en omsorgsplass og gjerne vil ha denne lokalisert til et varmere klima skal gis anledning til å få slik plass, med den nødvendige hjelp det være seg språklig og medisinsk.
Kystpartiet går inn for at det skal legges en nasjonal standard til grunn for de tjenester som skal ytes. Ønskes det tilleggtjenester skal det være mulig.
Hjemmetjenesten skal kunne skje både i privat og offentlig regi. Men vi vil beholde helsedelen i offentlig regi.
Mennesker som mottar omsorg i hjemmet eller på institusjon skal behandles med varme og respekt.
Ved all offentlig byggevirksomhet skal Eldrerådet og Rådet for funksjonshemmede tas med på råd slik at bygningene skal kunne brukes av ALLE
ELDRESENTRE.
Kystpartiet går inn for at det opprettes eldresenteret i brukernes nærområde. Vi vil at disse sentrene driftes av brukerne og private organisasjoner i felleskap.
HELSE.
Kystpartiet vil styrke helsesøstertjenesten ved skolene våre, slik at de problemer og utfordringer barn og unge kommer opp i tidligligst mulig kan fanges opp.
PP tjenesten vil vi også styrke.
SOSIALPOLITIKK.
Kystpartiet går inn for økte satser for livsopphold for sosialklienter og at brukere av disse tjenester blir behandlet med respekt.
Vi går inn for å styrke Familievernkontorene til hjelp for de som har kommet i en situasjon de ikke takler alene får den hjelpen de trenger hurtigst mulig.
Vi støtter krisesentrere både for kvinner og menn.
Økt styrking av avlastning for dem som trenger det går vi også inn for.
RUS.
Kystpartiet går inn for samarbeide med alle gode krefter i samfunnet vårt for å bekjempe dette samfunnsonde. Vi vil støtte alle seriøse institusjoner og tiltak som kan hjelpe disse ulykkelige menneskene til et godt og trygt liv.
Metadon skal brukes der det er behov for det.
POLITI OG RETTSVESEN.
Kystpartiet går inn for mer synlig politi i bygda vår. Politiet bør også ha tilgang til skolene våre i undervisningsøyemed oftere.
Det bør også være obligatorisk å være tilstede som tilhører i retten for skoleelevene våre.
BOLIG.
Kystpartiet går inn for at det bygges flere utleieboliger slik at ungdom i etablererfasen får et tilbud de kan leve med økonomisk.
Hjemmeboende psykisk utviklingshemmede må skaffes bolig når behovet for det oppstår.
Psykiatriske pasienter skal prioriteres i boligkøen på samme måte som psykisk utviklingshemmede slik at de kan føle trygghet og dermed lettere komme seg inn i samfunnet igjen.
For at flyktninger og asylsøkere skal kunne skaffes bolig må staten øke rammene for disse slik at kommunen kan yte de service som behøves, boligprisene i Asker er så høye at det virkelig trengs et økonomisk løft i fra staten for å integrere disse gruppene.
SKOLER.
Kystpartiet går inn for økte rammer for skolene våre. Dette for å styrke den faglige og pedagogiske miljøet ved skolene til beste for elever, foreldre, foresatte og lærere.
Kystpartiet går inn for at kommunen bidrar med økonomisk støtte øremerket til ekskursjoner og utflukter slik at ALLE kan delta.
Kystpartiet i Asker er imot kontantstøtte men for full barnehavedekning 0 til 6 år.
Vi går inn for obligatorisk norskopplæring for alle innvandrere og flyktninger, dette for å styrke dem sosialt.
AVFALLSHÅNDTERING.
Nedleggelse av Yggeseth avfallsdeponi og samarbeid med nabokommunene om avfallsbehandling.
KULTUR.
Kystpartiet går inn for desentralisering av bibliotekstilbudet, derfor går vi inn for å reåpne Holmensenteret's bibliotek.
Vi går inn for rusfrie kafeer for barn og unge i nærmiljøene deres.
Kystpartiet ønsker å opprette en "kunstnerbolig" ved Asker Museum slik at navnet KUNSTNERDALEN får et innhold.
Vi vil støtte konsertprogrammet som tar for seg bredden i musikklivet vårt og gir dermed innbyggerne en rik opplevelse for en overkommelig pris.
"Fremmede kulturer" skal gis muligheter til å vise fram sine kvaliteter og dermed integreres gjennom sine kulturelle utrykksformer.
Vi vil styrke Kulturskolen og spesielt Skolemusikken. Hvis Skolemusikken dør, dør også en kulturtradisjon i bygda vår.
KULTUR ER ENKELT SAGT LIKE VIKTIG SOM MAT, SÅ DEN SOM IKKE HAR KULTUREN MED SEG SULTER HELE LIVET UTEN VITE DET.
Den som er opptatt av egen kultur er heller ikke redd for andres kultur, så dermed er alle former for kulturuttrykk fredsskapende.
IDRETT OG FRITID.
Kystpartiet går inn for å bygge flere svømmehaller og idrettshaller, i dag er det for få muligheter til utfoldelse på grunn av overfylte haller.
Vi vil bygge inn Risenga skøytebane slik at helårsfotballbanen virkelig kan brukes i alle værtyper.
Løkkefotballen tilbake til nærmiljøene!
Kystpartiet går inn for å bygge et motorsenter gjennom samarbeid med nabokommunene. Motorsport er utfordrene, spennende og kan gi barn og unge å teste ut grenser under sikre forhold. I dag foregår motorsport i et lokale hvor det såkallt "mekkes" det vil si det foregår en del trimming av motorsykler og mopeder, disse blir så prøv ut på offentlige veier og slik vil ikke Kystpartiet ha det, få sporten inn på baner.
Havnestyret må gjenopprettes for å sikre båteiere en sikker og behagelig opplevelse av fjorden og havnene. Dusj, WC og septiktømming skal finnes i samtlige småbåthavner.
Vi går inn for å opprette båtforbindelse fra Holmen og Hvalstrand til Langåra, slik at flere kan ta del i den perlen Langåra er.
Vi gir full støtte og honnør til det arbeidet som er gjort vedrørende kystkulturen vår, men vil at stier og veier ikke skaper strid og dermed konflikter med grunneiere.
Urørt natur er av det gode for oss mennesker og da er det litt rart at den såkalte DNB tomta på Nesøya skal bygges ut. Her finnes flora og fauna som for stor del er kulturgitt gjennom ballastsekker fra seilskip som hentet is, dette vil man nå bygge ned, Kystpartiet går og har hele tiden gått mot disse planene.
Vi går inn for at skipsleden sikres gjennom flere lykter for å tøye båtsesongen for alle.
Vi støtter Det Frivillige Skyttervesenet, Jeger og Fiskerforeningene.
Vi støtter bredden og mangfoldet i sport og idrett. Kystpartiet går inn for at VIVIL's vinterleker legges til Asker.
SKATT OG AVGIFTER.
Vi er imot skatt på bolig og eiendom. Kommunens avgifter på vann og avløp skal ha en vettug pris alle kan kunne betale. Ønsker man installering av vannmåler skal dette skje billigst mulig og da skal man selvfølgelig betale etter forbruk.
TEKNISK.
Elverkene tilbake til kommunene igjen, sist vinter var et uverdig skuespill av de såkalte "aktørene i markede".
Infrastrukturen det vil si vann vei og avløp må styrkes slik at ALLE får samme tilbud. Vi ønsker en ny veiutløsning til Nesøya.
SAMFERDSEL.
Vi går inn for at NSB mister konsesjonen mellom Asker og Hvalstad. Utbygging av E-18 må også komme i gang slik at vi ikke kveles i avgass. Kystpartiet går inn for å nedlegge SL's kjørekontor da vi mener dette bare er et fordyrende mellomledd for TT og RTV brukerne.
VEDLIKEHOLD.
Kommunen må ta et skikkelig tak i vedlikehold av offentlig eiendom, man kan ikke spare seg til fant og nedriving av dyre bygg. Kystpartiet går derfor inn for styrking av Eiendomsetaten. Vi ønsker også at de lokale håndverkere kommer mer på banen.
FRIVILLIGE ORGANISASJONER.
Vi vil støtte alle organisasjoner som gjør samfunnsnyttig arbeid.
GODT VALG. STEM KYSTPARTIET.
