
31.5.2001
Morten Lund,
Pressemelding fra
Når dyrlegenes lønn skal fastsettes:
STORTINGET BLIR ANKE-NEMND
Dette må være ny rekord i at Stortinget pålegger seg detalj-arbeid!
Dersom Landbruksdepartementet og veterinærene ikke blir enige om vaktgodtgjørelsen, skal godtgjørelsen fastsettes av Stortinget. Det har Arbeiderpartiet, Høyre og Fremskrittspartiet i Næringskomiteen blitt enige om.
Veterinærene har ikke bedt om å få en slik særbehandling. De har bedt om rett til å forhandle om godtgjørelse for natt- og helgevakter, og at andre enn statsråden avgjør hvis det ikke oppnås enighet
Sentrumspartienes alternativ var opprettelse av en nemnd med oppgave å avklare slike lønnstvister etter mønster av en voldgiftsnemnd. Ubyråkratisk og lite ressurskrevende. Storkoalisjonen vil ha Stortinget som arena for å bestemme om godtgjørelsen skal være 35 eller 40 kroner i timen. I sum er godtgjørelsen 30-40 millioner kroner.
FULLT GJENNOMSLAG FOR VETERINÆRENES KRAV
Ellers har landbruket og veterinærene fått fullt gjennomslag for sine synspunkt ved behandling av ny lov om dyrehelsepersonell:
Fagorganisasjonene for veterinærene og landbruket krevde at statens ansvar for landsdekkende veterinærtjenester ble tatt med i formålsparagrafen. Videre at kompensasjon til privatpraktiserende for natt- og helgevakt ble en avtalt godtgjørelse, og at staten ikke kan beordre privatpraktiserende til arbeid utafor sitt distrikt for å utføre rutineoppdrag for det offentlige (f.eks EØS-blodprøver).
Stortinget bestemmer nå:
Staten skal ha et overordnet ansvar for at det er en god nok dyrehelsetjeneste i hele landet til alle døgnets tider.
Vaktgodtgjørelse for privatpraktiserende som inngår i natt- og helgevakt skal fastsettes gjennom forhandlinger - med Stortinget som ankeinstans.
Bare ved katastrofetilstander kan privatpraktiserende bli beordret.
