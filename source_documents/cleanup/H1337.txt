
10. mai 1999
FREMSKRITTSPARTIETS
STORTINGSGRUPPE
fra Stortingsrepresentant Øyvind Vaksdal (FrP)
- TANNLØST AV REGJERINGEN
Dette var verre enn jeg fryktet, sier Fremskrittspartiets olje- og energipolitiske talsmann Øyvind Vaksdal, etter at Regjeringen i dag la frem revidert nasjonalbudsjett.
Regjeringen har flere ganger i vår signalisert at endringer i rammebetingelsene på norsk sokkel ville komme i revidert, men ingenting konkret er foreslått.
Det eneste positive er at de signaliserer en gradvis avvikling av produksjonsavgiften i Nasjonalbudsjettet for år 2000.
Det ser ikke ut som Regjeringen har forstått alvoret i situasjonen for oljeselskapene og leverandørindustrien, avslutter Vaksdal, som lover kamp for å fjerne eller redusere de lønnsomhetsnøytrale avgiftene på sokkelen, som for eksempel CO2 avgiften.
