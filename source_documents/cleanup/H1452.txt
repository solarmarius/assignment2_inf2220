
Dato:3. februar 2000
FREMSKRITTSPARTIETS
STORTINGSGRUPPE
Fra stortingsrepresentant John I. Alvheim (FrP)
HELSEMINISTEREN MÅ INSTRUERE HORDALAND FYLKESKOMMUNE!
I dagens Bergens Tidende kan man lese at Haukeland Sykehus har besluttet å spare penger ved å stenge opptil 44 sengeplasser for kreftpasienter og redusere legenes arbeidstid med to timer daglig. Dette er tiltak som sykehusledelsen finner nødvendige for å få budsjettet for år 2000 i havn iflg. BT.
- Dette er horribelt sier stortingsrepresentant John I. Alvheim. Stortinget har vedtatt en kreftplan for bl.a. å sikre at kreftpasienter får den behandlingen de trenger så fort som mulig. Alle vet at tiden er kostbar for kreftpasienter. Det kan ikke aksepteres at Haukeland stenger plasser for kreftpasienter og gjør ventetiden lenger for pasienter med angst og smerter. Jeg venter at helseministeren nå tar affære. Han må umiddelbart instruere Hordaland Fylkeskommune om ikke å godta de planlagte behandlingsreduksjonene ved Haukeland Sykehus sier Alvheim
Stortinget har også vedtatt fritt sykehusvalg for pasienter over hele landet. Skal dette bli en realitet kan vi ikke akseptere reduksjon av behandlingskapasiteten ved noe norsk offentlig sykehus avslutter Alvheim,som nå venter at helseministeren engasjerer seg overfor Hordaland fylkeskommune umiddelbart.
