
04.01.01
Rolf Reikvam, SVs utdanningspolitiske talsmann:
Sosialistisk Venstrepartis Pressetjeneste
Læring på nye måter
 Skoler som ønsker å tenke læring på nye måter møter for mange hindringer i dagens system, sier SVs utdanningspolitiske talsmann Rolf Reikvam.
Han trekker fram rammebetingelser som arbeidstidsorganiseringen, eksamen og vurderingsformene som eksempler på dette.
 Det spirer og gror i norsk skole om dagen. Vilje til å drive utvikling av alternative læringsformer er stor, og da er det viktig at vi som politikere sørger for å gi de best mulig vilkår for dette slår Reikvam fast.
Han har derfor lagt inn ene interpellasjon til Kirke-, utdannings- og forskningsministeren hvor han spør om han vil gi skoler som organiserer undervisningen på nye måter mulighet til å ta i bruk nye vurderings- og prøveformer.
 Den tradisjonelle måten å tenke undervisning på, der læreren underviser i 45 minutter seks timer om dagen, passer dårlig med synet på læring som er nedfelt i læreplanene for så vel grunnskolen som for den videregående skolen, uttaler Reikvam. Derfor utfordrer jeg også statsråden på hvilke tiltak han vil ta i bruk for å få flere skoler til så tenke læring på en måte som mer samsvarer med læreplanene.
