
20/8-2001
Kofi Annan vinket til demonstrantene - politiet truet med bøter
Aktivister fra RV og Rød Ungdom med Aslak Sira Myhre i spissen markerte sin motstand mot norsk flyktningepolitikk utenfor UD i dag.
FNs generalsekretær Kofi Annan vinket til demontrantene som påpekte at Norge bryter FNs flyktninge- og barnekonvensjon. Etter at Kofi Annans kortesje hadde forlatt regjeringskvartalet, tok politiet personalia på samtlige demonstanter. De truet med bøter mot fredelige demonstranter.
RV protesterer mot at politiet prøver å skremme folk fra å markere uenighet med norsk flyktningepolitikk.
RV vil sette fokus på at den norske regjering systematisk bryter både FNs barnekonvensjon og FNs flyktningekonvensjon ved ikke å gi barn sjølstendig status i asyllovgivningen og ved å ha en av Europas mest restriktive tolkninger av flyktningebegrepet. FNs høykommisær for flyktninger har gjentatte ganger uttrykt bekymring for Norges svært strenge asylpolitikk.
RV vil utfordre statsminister Jens Stoltenberg og utenriksminister Torbjørn Jagland til å endre norsk flyktninge og asylpolitikk slik at den ikke strider mot FN-konvensjonene. På dette området stemmer regjeringspartiet og Fremskrittspartiet i blokk på Stortinget.
