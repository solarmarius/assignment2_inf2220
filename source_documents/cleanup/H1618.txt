
Stortinget, 23. november 2000
fra Stortingsrepresentant Ursula Evje (FrP), Skolepolitisk talsmann
Hva er god norsk?
Det er underlig å lese rektor Ole Reinlunds argumentasjon om det språklige forfallet i lokalmiljøet. Spesielt når dette tar utgangspunkt i at all god kommunikasjon må foregå på nynorsk dersom en ikke vil ha stemplet et mindreverdighetskompleks i pannen.
En slik form for vulgærargumentasjon vil jeg ha meg frabedt, sier Stortingsrepresentant Ursula Evje (FrP). Det må være en menneskerett å kunne benytte den målform en føler seg mest bekvem med.
Når det gjelder målform på barneskoletrinnet, er det naturligvis foreldrene som må ha det siste ordet. Et valg som er annerledes en det til Ole Reinlund kan neppe med seriøsitet avfeies som en identitetskrise i familien. En slik karakteristikk vitner om et menneskesyn som jeg trodde var borte for lengst. I beste fall kan dette kalles åndssnobberi. Det å beherske sitt eget språk på en tilfredsstillende måte, må være at krav som ikke skal forkludres med krav om å kunne skrive andre språklige varianter, avslutter Ursula Evje.
