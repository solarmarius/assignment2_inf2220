
8.10.2004
SV-jubel for Maathai
- Viktig og klokt av Nobelkomiteen
- Nobelkomiteens tildeling understreker sammenhengen mellom miljø og fred som en forutsetning for utvikling. Jeg er veldig glad for at prisen gikk til Wangari Maathai, jubler SVs leder Kristin Halvorsen. - Det er spesielt gledelig at en kvinne fra Afrika mottar prisen.
Personlig er jeg veldig glad for at fredsprisen har gått til en person som jobber mye med konfliktforebygging, noe som ofte kommer i bakgrunnen for de store og skarpe konfliktene, sier Halvorsen. - Det er et viktig og klokt valg av Nobelkomiteen.
Wangari Maathais engasjemet for miljø, menneskerettigheter og kvinners rettigheter fortjener oppmerksomhet og respekt. Dette er en verdig prisvinner., sier SVs leder Kristin Halvorsen.
Maathai ble blant annet nominert av SVs Øystein Djupedal.
