
22.11.99:
Marit Tingelstad
Pressemelding fra
LAVERE ARBEIDSGIVERAVGIFT FOR NORD-GUDBRANDSDAL KOMMUNENE OG VALDRES
- Dette blir et faktum til neste år, sier Marit Tingelstad i en kommentar til at Stortinget denne uka vil slutte seg til Regjeringens forslag til redusert arbeidsgiveravgift for kommunene i Valdres og Nord-Gudbrandsdal.
- Redusert arbeidsgiveravgift er et svært viktig virkemiddel for næringssvake og utflyttingstruede kommuner, understreker Marit Tingelstad.
Det har vært en viss spenning om dette skulle gå igjennom, for det har kommet sterke reaksjoner på at en del andre kommuner (på Vestlandet) til gjengjeld har fått forhøyet arbeidsgiveravgift. Dette synes urimelig, men det er EØS-avtalen som gjør at det kan bli slike utslag. Norge får ikke lov til å ha differensiert arbeidsgiveravgift generelt. Men det er gitt godkjenning for at det kan gis i form av en slags transportstøtte, altså at avstandskostnader kan kompenseres.
- Det slår altså heldig ut for våre kommuner i Valdres og nord-dalen, sier Tingelstad. Grove anslag tilsier at det kan bli ca 100 mill kroner i sparte utgifter for kommuner og private arbeidsgivere. Det er svært viktig for økt næringsutvikling og nyetablering, noe vi etterstreber å få til. Målet er å skape flere arbeidsplasser i distriktskommunene slik at ungdom ser seg tjent med å bli boende.
- For kommuner utenfor vårt fylke som får forhøyet arbeidsgiveravgift i forhold til tidligere, arbeides det med å finne kompenserende tiltak, avslutter Tingelstad.
