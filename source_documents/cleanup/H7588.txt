
Nr. 18 - 26. august 2003
Valgkampinformasjon fra Arbeiderpartiet
Eldreomsorg framfor skattelette
Arbeiderpartiets leder Jens Stoltenberg ber nå regjeringen prioritere de eldre framfor skattelette til de som har mest fra før. - Min innstendige appell til Kjell Magne Bondevik er at han dropper skattelettelsene på 12 milliarder kroner som regjeringen har planlagt, og i stedet bruker disse pengene blant annet til å ruste opp eldreomsorgen. Det fortjener de eldre, sier Stoltenberg.
- Regjeringen må velge. Den har ikke råd til både å gi 12 milliarder kroner i lavere skatt de to neste årene - mest til de som har mest fra før - og ha nok penger til eldreomsorg og grunnleggende offentlige velferdsgoder, mener Stoltenberg.
Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
