
25. mai 2000
Gunhild Øyangen
- Unge, alvorlige syke får rett til sykepenger
Stortingets sosialkomite torsdag 25. mai 2000 sin foreløpige innstilling til Utjamningsmeldinga, som etter en høringsrunde i kommunalkomiteen får sin endelige avgivelse den 6. juni. Saksordfører Gunhild Øyangen er glad for at Arbeiderpartiet nå får gjennomslag for sitt forslag om å sikre unge, alvorlig syke rett til sykepenger.
- Stortingets sosialkomite avga i dag sin foreløpige innstilling til Utjamningsmeldinga, som etter en høringsrunde i kommunalkomiteen får sin endelige avgivelse den 6. juni. Saksordfører Gunhild Øyangen er glad for at Arbeiderpartiet nå får gjennomslag for sitt forslag om å sikre unge, alvorlig syke rett til sykepenger.
- Det er et alvorlig velferdshull som opprinnelig ikke var omtalt i meldinga, nemlig unge syke som ikke har rett til sykepenger. Fordi de ikke har vært aktive i arbeidslivet og dermed ikke opptjent rett til å få sykepenger, får disse unge menneskene ofte store økonomiske problemer hvis de blir alvorlig og langvarig syke. Mange blir gjeldsslaver som følge av dette, noe Kreftforeningen har dokumentert. Det sier seg selv at i en livskrise med alvorlig eller akutt sykdom, har en ikke krefter til å forhandle med sosial- og trygdekontor for å klare å dekke løpende utgifter. Dette er vi nødt til å gjøre noe med, sier Øyangen.
For å understreke omfanget av problemet, peker Øyangen på at det hvert år oppdages 600 nye krefttilfeller i aldersgruppen 16-35 år. Problemet gjelder imidlertid ikke bare kreftpasienter. Det er også klart at unge med psykiske lidelser er en gruppe som har behov for bistand under alvorlig sykdom. Disse kan ha svært vanskelig for å fremme sine krav overfor sosialkontoret.
- Mange av de som blir syke, blir heldigvis friske. Det er derfor viktig å raskt få tilbud om rehabilitering. Vi vil vurdere om de unge under utdanning og som ikke har fått innpass på arbeidsmarkedet, kan knyttes til den samme ordningen i folketrygden som vernepliktige, sier Gunhild Øyangen.
