
20.02.06
SP
Pressemelding fra stortingsgruppen
(Utdrag fra innlegget til Magnhild Meltveit Kleppa på fylkesårsmøte til Rogaland Senterparti)
Senterpartiet vil ha inkluderingskommisjon
Det står klart for meg at vi må unngå å hamna i same situasjon som Danmark i kjølvatnet av oppstyret rundt Muhammed-teikningane. Det politiske miljøet i Danmark har i fleire år ført ein svært ekskluderande innvandringsdebatt der alle ikkje-etniske danskar har blitt karakteriserte som noko trugande og belastande for det danske samfunnet. I dag ser vi resultatet av denne ekskluderingsdebatten. Den danske statsministeren sa på tysdag at Danmark var i den mest alvorlege situasjonen siden andre verdskrigen av di Danmark har blitt eit splitta samfunn med svært sterke motsetningar. Vi må hindra at det same skjer i Noreg, sa Magnhild Meltveit Kleppa, parlamentarisk leiar i Senterpartiet, på fylkesårsmøtet i Senterpartiet i Rogaland, laurdag 18. februar.
I Noreg må vi dyrka fram den tverrkulturelle kompetansen og styrka dialogen med ulike folkegrupper. Vi står overfor store og svært samansette utfordringar. Mange spørsmål finst det ikkje svar på i dag. Mitt mål er difor ein kommisjon som medverkar til å skapa ein konstruktiv inkluderingsdebatt i kvar krik og krok av dette landet. Ein debatt som fremjar det lokale og folkelege engasjementet som er nødvendig for å oppdaga dei gode løysingane.
Vi veit at språk og arbeid er avgjerande. Vi veit også at det er ei rekkje gode tiltak i lokalmiljøa våre, møteplassar som innbyr til større respekt og forståing på tvers av livssyn og kulturell bakgrunn.
Stavanger har Internasjonalt Hus. Haugesund har Vard-modellen. I Suldal og Hjelmeland har dei kvinnekafe. Sokndal har ullverksemda Auran. Hå og Sandnes har lang erfaring med opplegg tilknytta flyktningemottaka.Mange andre døme finst, berre i vårt fylke!!Ein kommisjon kan gjera sitt til å løfta desse positive tiltaka fram i lyset til inspirasjon forandre lokalsamfunn.
Det er viktig å styrka innsatsen for betre språkopplæring og fleire i arbeid. Det er faktisk også viktig at dei gode døma vert systematiserte og meddelt fleire.
Senterpartiet vil ha ein breitt samansett kommisjon som vurderer erfaringane både her i landet og frå andre land og som føreslår tiltak. Distriktskommmisjonen medførte ny tru på ein offensiv distriktskommisjon. Ein inkluderingskommmisjon kan ha tilsvarande effekt. Det er vel verdt å prøva!!! Og eit viktig tillegg: Det skal vera Rogalandsrepresentasjon i ein slik kommisjon!!
