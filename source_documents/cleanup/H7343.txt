
(Vedtatt på landsmøtet 1975, med endringer vedtatt 1979, 1981, 1985, 1987, 1989, 1991, 1993, 1995, 1997,1999,2001,2003)
Senterpartiet
Senterpartiets lover
§ 1. Formål
Senterpartiet har til mål å legge vilkårene til rette for en harmonisk samfunnsutvikling. Et levende folkestyre, bygget på kristen og nasjonal grunn, er en forutsetning for folkets trivsel og landets fremgang.
Individet og menneskeverdet skal være det sentrale i samfunnet og vises tillit i fellesskapet. De sosiale, kulturelle og økonomiske tiltak fra samfunnets side må ta sikte på å skape vekstvilkår og trivsel for alle uansett bosted eller yrke.
§ 2. Organisasjon
Organisasjonens oppgave er å samle folk om Senterpartiets politikk slik den er fastlagt i partiets grunnsyn og prinsipprogram. Senterpartiets organisasjon bygger på personlig medlemskap og er bygget opp slik:
Lokallag, som dannes av alle medlemmer i en kommune, og som har årsmøtet som høyeste myndighet.
Fylkesorganisasjonen, som dannes av alle lokallagene innen et fylke, og som har årsmøtet som høyeste myndighet.
Hovedorganisasjonen, som dannes av alle fylkesorganisasjoner i landet, og som har landsmøtet som høyeste myndighet.
§ 3. Medlemskap
Medlem i Senterpartiet kan alle bli som er enig i partiets mål, som betaler den fastsatte medlemskontingent, og som ikke opprettholder eller tegner direkte medlemskap i annet parti. Medlemskap tegnes i lokallag, men der det ikke er lokallag er det anledning til å stå som direkte medlem i fylkesorganisasjonen. Fylkesstyret kan, etter søknad, innvilge direkte medlemskap i fylkespartiet. Sentralstyret fastsetter kontingenten med ett års varsel. Fylkesorganisasjonene og lokallagene har anledning til å fastsette høyere kontingent enn den som sentralstyret fastsetter.
§ 4. Medlemmenes rettigheter og plikter
A. Til tillitsverv i partiorganisasjonen og som Senterpartiets representanter i offentlige verv bør bare velges medlemmer. Ved alle valg og nominasjoner skal begge kjønn være representert med minst 40 %.
B. Medlemmer av Senterpartiet har rett til å gjøre sitt syn gjeldende i organisasjonsmessige og politiske spørsmål gjennom medlems- og årsmøter, møter til behandling av partiets stortings-, fylkestings-, og kommunevalgprogram, og partimøter til votering/forhåndsnominering over kandidater til fylkestings- og stortingsvalglister og valg av nominasjonspersoner.
C. Medlemmer av Senterpartiet må ikke motta tillitsverv eller stille seg som valgkandidat for annet parti. Overtredelse av denne bestemmelsen medfører at man automatisk mister sine rettigheter som medlem av Senterpartiet.
D. Partiets tillitsvalgte i organisasjonen og i offentlige verv må i sitt arbeid rette seg etter partilovene, de retningslinjer som partiets organer vedtar i medhold av lovene, og ellers på beste måte virke til fremgang for partiets mål og politikk, slik det er fastlagt i partiets program.
E. Samme rettigheter og plikter som medlem av Senterpartiet har medlem av Senterungdommens Landsforbund.
F. Fylkesstyret kan ekskludere medlem som opptrer til åpenbar skade for partiet, dog først etter at vedkommende og hans/hennes lokallag har fått anledning til å uttale seg.
Den ekskluderte kan påklage vedtaket til sentralstyret. Frist for å anke til sentralstyret er tre uker etter at vedtak om eksklusjon er meddelt fra fylkesstyret.
Sentralstyret kan på eget initiativ overprøve fylkesstyrets vedtak i eksklusjonssaker. Slikt overprøvingsvedtak må fattes senest åtte uker etter at melding om eksklusjonsvedtaket er mottatt fra fylkesorganisasjonen. Sentralstyret kan ekskludere et medlem i tilfelle hvor vedkommende opptrer til åpenbar skade for partiet, men hvor de lokale organisasjonene unnlater å ekskludere ham/henne, dog etter at vedkommende og hans/hennes lokallag og fylkeslag har fått anledning til å uttale seg.
Den ekskluderte har fulle rettigheter som medlem i partiet inntil klagefristen utløper. Dersom saken påklages til sentralstyret, opprettholder den ekskluderte fulle rettigheter inntil endelig vedtak er fattet i klagesaken.
Et ekskludert medlem kan søke å få tilbake medlemskapet dersom grunnlaget for eksklusjonen ikke lenger er tilstede. Slik søknad kan dog første gang behandles tre år etter at eksklusjonsvedtaket er fattet. Vedkommende innvilges i slikt tilfelle medlemskap etter samme prosedyre som ved vedtak om eksklusjon.
§ 5. Lokallaget
A. Alle medlemmer i en kommune danner Senterpartiets lokallag, som ledes av et styre som er sammensatt slik: Leder, nestleder, studieleder, kasserer og minst ett styremedlem, lederen for Senterpartiets gruppe i kommunestyret, lederen eller vararepresentant i Senterkvinnenes og Senterungdommens lokallag eller kontaktutvalg. Hvor Senter- kvinnene og/eller Senterungdommens Landsforbund ikke har lokallag eller kontaktutvalg, må det i styret velges representant for kvinnene og ungdommen. Begge kjønn skal være representert med minst 40 %.
B. Årsmøtet i lokallaget kan med fylkesstyrets godkjennelse bestemme at det skal være flere lokallag innen en kommune. I slike tilfeller skal det velges et fellesstyre for partiarbeid i hele kommunen, etter retningslinjer som er godkjent av fylkesstyret.
C. Lokallagets høyeste myndighet er årsmøtet, som holdes årlig og ordinært innen utgangen av november måned. Ekstraordinært årsmøte kan holdes når styret anser det påkrevet, eller når 1/3 av medlemmene krever det. Ekstraordinært årsmøte må avholdes innen en måned etter at krav er fremsatt.
D. Styrets plikter
a) Lokallagets styre skal holde møte når lederen finner det påkrevet, når fylkes- eller hovedorganisasjonen ber om det, eller når minst 2 styremedlemmer krever det.
b) Lede medlemstegningen, utse et tilstrek- kelig antall grendekontakter, sørge for at kontingentinnkrevingen blir gjort til rett tid og at det blir ført fullstendig register over lagets medlemmer.
c) Oppnevne valgleder.
d) Ivareta partiets interesser i samsvar med lovene, program og de vedtak fylkes- og hovedorganisasjonen treffer.
e) Sørge for at fylkesorganisasjonen får de fastsatte meldinger om lagets virksomhet.
f) Sammenkalle medlemsmøter.
g) Før kommunevalg sammenkalle partimedlemmene til møte for å sette opp partiets valgliste, og sørge for at det blir utarbeidet program for Senterpartiets arbeid i kommunestyret. Hvis et lokallag overveier enten å stille fellesliste med et annet parti, eller ikke å stille, skal fylkesstyrets mening innhentes. Avgjørelsen om felles- liste e.l. kan bare treffes av godt bekjent- gjort medlemsmøte.
h) Utarbeide virksomhetsplan/arbeidsplan med budsjett og ansvarsfordeling som legges fram på årsmøtet til godkjenning.
i) Sammenkalle Senterpartiets gruppe i kommunestyret etter nyvalg og medvirke til at den blir konstituert med leder og nestleder. Ved forslag til kommunale ombud, skal begge kjønn være representert med minst 40 %. Ved forslag til bare en representant, bør partiet alltid ha forslag på 2 navn - en av hvert kjønn.
j) Medvirke til at det alltid er god kontakt og samarbeid mellom Senterpartiets representanter i kommunestyret og andre kommunale ombud, og lokallagets medlemmer og tillitsvalgte, ved at det avholdes kommunerådsmøter regelmessig. (Det er utarbeidet egne retningslinjer for kommunerådsmøter.)
E. Arbeidsutvalg
I lokallag hvor en finner det formålstjenlig, velger styret et arbeidsutvalg.
F. Årsmøte
Styret forbereder og innkaller årsmøtet i lokallaget. Årsmøtet skal kunngjøres godt og helst ved skriftlig varsel til alle medlemmer 14 dager før møtet. Saker som skal opp på årsmøtet må være lokallagsstyret i hende senest 8 dager før møtet.
Årsmøtet skal:
a) Behandle styrets melding om lagets virksomhet.
b) Behandle revidert regnskap.
c) Få melding om kommunestyregruppens virksomhet.
d) Fastlegge medlemskontingent.
e) Bestemme hvor mange medlemmer en skal ha i styret. Det må være minst ett styremedlem utenom leder, nestleder, kasserer og studieleder.
f) Behandle styrets forslag til virksomhetsplan med budsjett.
g) Foreta følgende valg (pkt. 1 - 8 for 2 år):
l. Leder velges på første årsmøte etter valg.
2. Nestleder velges på de årsmøter hvor lederen ikke er på valg. Blir nestlederen valgt til leder, velges ny nestleder for 1 år.
3. Studieleder velges på første årsmøte etter valg.
4. Kasserer velges på samme årsmøte som nestleder.
5. Ett styremedlem.
6. Vararepresentanter for styret i nummerorden.
7. Blant styrets medlemmer velges sekretær, samt 1 representant til Senterkvinnenes styre og 1 representant til Senterungdommens styre.
8. Kontaktutvalg på 3-5 medlemmer, eventuelt en representant for Senterkvinnene der disse ikke har lokallag.
9. Kontaktutvalg på 3-5 medlemmer, eventuelt en representant for Senterungdommen der de ikke har lokallag.
10. Utsendinger til fylkesorganisa- sjonenes årsmøte. Antall utsendinger beregnes på grunnlag av partiets stemmetall i kommunen ved siste valg - henholdsvis stortings- og fylkestingsvalg - på følgende måte:
For 1-5000 stemmer: 1 utsending for hver påbegynt 300 stemmer
For overskytende antall:1 utsending for hver påbegynt 1000 stemmer
11. Revisorer.
12. På årsmøtet før valgår velger årsmøtet valgkampleder.
Leder eller nestleder og halvparten av styremedlemmene velges første gang for 1 år, slik at halvparten av hele styret går ut hvert år. Ved flere forslag, eller når det i årsmøtet bes om det, skjer valgene skriftlig.
§ 6. Fylkesorganisasjonen
A. Alle lokallag i valgdistriktet danner Senter- partiets fylkesorganisasjon som ledes av et styre som består av:
Leder, 2 nestledere, fylkesstudieleder og minst 2 - to - styremedlemmer valgt av fylkesorganisasjonens høyeste myndighet, årsmøtet, og lederen i Senterpartiets gruppe i fylkestinget, en stortingsrepresentant, og eventuell sametingsrepresentant med tilhørighet i fylket. I fylker der Senterpartiet har flere representanter i sametinget, velger gruppen en representant til fylkesstyret.
Begge kjønn skal være representert med minst 40 %.
Fylkesleder er fylkespartiets rettslige representant og underskriver på vegne av fylkeslaget i alle tilfeller der denne myndighet ikke er overdratt til andre.
B. Årsmøtet bestemmer styremedlemmenes an- tall, slik at fylkesorganisasjonens ledelse kan virke best mulig. Lederen eller vararepre- sentant i Senterkvinnenes og Senterungdommenes fylkesorganisasjon, er medlem av fylkesstyret.
C. Arbeidsutvalget
Lederen og nestlederene danner fylkesstyrets arbeidsutvalg. Arbeidsutvalget tar avgjørelser i de saker som fylkesstyret har pålagt det å ta avgjørelser i. Det kan videre ta avgjørelser i saker som krever så rask behandling at fylkesstyret vanskelig kan innkalles. Slike avgjørelser skal straks meddeles fylkesstyrets medlemmer. Over arbeidsutvalgets beslutninger føres protokoll, som fremlegges for nærmeste påfølgende fylkesstyre til orientering.
D. Styrets plikter
a) Styret har møte så ofte lederen finner det påkrevet, når hovedorganisasjonen, eller minst 2 styremedlemmer ber om det.
b) Styret leder og har ansvar for at Senterpartiets arbeid innen valgdistriktet blir drevet så sterkt og effektivt som mulig.
c) Styret skal ha god kontakt med partiarbeidet i alle kommuner og om nødvendig bistå lokallagene i deres arbeid.
d) Styret skal sørge for at årsmøtets beslutninger og hovedorganisasjonens retningslinjer og vedtak blir fulgt.
e) Styret innstiller overfor hovedorganisasjonen ved ansettelse av fylkessekretær. Ansettelse og fastsettelse av arbeidsinstruks, lønns- og arbeidsvilkår foretas av sentralstyret innenfor rammen av gjeldende avtaleverk.
f) Styret skal videre:
1. Sørge for at hovedorganisasjonen får de fastsatte meldinger om lokallagenes og fylkesorganisasjonens virksomhet.
2. Arrangere møter og kurs for organisa- sjonens tillitsvalgte og partiets representanter i kommunestyrene og andre kommunale ombud.
3. Forberede stortings- og fylkestingsvalgene, samt sametingsvalget godt, iverk- sette forhåndsnominasjon blant med- lemmene i valgdistriktet over kandidater til valglisten og ellers iaktta valglovens bestemmelser når det gjelder stortings-, fylkestings- og sametingsvalg. Ved nominasjon skal kvoteringsregel gjelde.
I tilfelle en fylkesorganisasjon overveier å stille fellesliste med et annet parti eller å unnlate å stille liste ved Stortings-, fykestings- eller sametingsvalg, skal spørsmålet forelegges i Senterpartiets Hovedorganisasjon før fylkesstyret fatter endelig vedtak.
4. Sammenkalle partiets gruppe i fylkestinget etter nyvalg og medvirke til at den blir konstituert med leder, nestleder og sekretær, sørge for best mulig representasjon i fylkeskommunale ombud, samt å medvirke til best mulig kontakt mellom partiets representanter i fylkestinget og andre fylkeskommunale ombud, og fylkesstyret og medlemmer av aktuelle fylkespolitiske organer og utvalg, bl.a. gjennom fylkesrådsmøter. (Det er utarbeidet egne retningslinjer for fylkesrådsmøter.)
Ved forslag til fylkeskommunale ombud, skal begge kjønn være representert med minst 40 %. Ved forslag til bare en representant, bør partiet alltid ha forslag på 2 navn - en av hvert kjønn.
5. Samle penger til partiets virksomhet.
6. Styret utarbeider virksomhetsplan/ arbeidsplan med budsjett og ansvars- fordeling. Planen må legges fram så tidlig at lokallagene kan tilpasse sine arbeidsplaner etter fylkets.
E. Årsmøtet
1. Årsmøtet er fylkesorganisasjonens høyeste myndighet. Det holdes innen utgangen av februar. Ekstraordinært årsmøte holdes når styret anser det påkrevet, når sentralstyret ber om det, eller når 2/3 av fylkesorganisasjonenes lokallag krever det. Ekstraordinært årsmøte må avholdes innen en måned etter at krav er fremsatt.
2. Årsmøtets sammensetning:
a) Fylkesstyret.
b) Partiets øvrige stortingsrepresentanter.
c) Partiets øvrige sametingsrepresentanter med tilhørighet i fylket.
d) Partiets øvrige fylkestingsrepresentanter. e) Lokallagenes ledere.
f) Lokallagets utsendinger, se § 5 F g 8.
g) Partiets ordførere, andre formann- skapsmedlemmer og gruppeledere.
h) 5 representanter for Senterkvinnenes fylkesorganisasjon.
i) 5 representanter for Senterungdommens fylkesorganisasjon.
j) Fylkessekretæren.
k) Partiets sentralstyremedlemmer med tilhørighet til fylket.
3. Styret forbereder årsmøtet og sender inn- kalling med sakliste og årsmelding direkte til representantene minst 3 uker før årsmøtet.
4. Årsmøtet bestemmer selv sin forretningsorden og sakliste, som skal inneholde:
a) Valg av møteleder(e).
b) Styrets melding om virksomheten i fylkesorganisasjonen siden siste årsmøte.
c) Revidert regnskap for fylkesorganisasjonen.
d) Melding om Senterpartigruppens virksomhet i fylkestinget.
e) Styrets forslag til retningslinjer for partiarbeidet fremover - i valgår: styrets opplegg for valgarbeidet.
f) Fylkesorganisasjonens økonomi, deriblant kontingent og budsjett.
g) Antall medlemmer i styret.
h) Foreta følgende valg (pkt. 1-5 for 2 år):
1. Leder velges på første årsmøte etter stortings- eller fylkestings-/kommunevalg.
2. To nestledere, henholdsvis 1. og 2.
velges på de årsmøter lederen ikke er på valg. Blir en av nestlederene valgt til leder, velges ny nestleder for 1 år.
3. Fylkesstudieleder, velges på første
årsmøte etter stortings- eller fylkestings-/kommunevalg.
4. Styremedlemmer (se § 6 A).
Lederen eller nestlederen og halvparten av styremedlemmer velges første gang for 1 år, slik at halvparten av de årsmøtevalgte styremedlemmene går ut hvert år.
5. Vararepresentanter for hele styret i nummerorden.
6. Representant med vararepresentant til Senterungdommens og/eller Senterkvinnenes fylkesstyrer.
7. Utsendinger til landsmøtet - 1
representant for hver påbegynte 3.000 Sp-stemmer i fylket ved siste valg - henholdsvis stortings- eller fylkestingsvalg - dog skal ingen fylkesorganisasjon ha mindre enn 2 valgte representanter.
8. To revisorer.
9. Valgkomitè for neste årsmøte.
10. Medlemmer i nemndene som årsmøtet beslutter nedsatt.Valget, punkt 1 skal skje skriftlig, likeså punktene 2-10 hvis det i årsmøtet bes om det, eller det er flere forslag enn antall personer som skal velges.
§ 7. Hovedorganisasjonen
Alle lokallag og fylkesorganisasjoner danner Senterpartiets hovedorganisasjon, som har følgende organer:
A. Landsmøtet.
B. Landsstyret.
C. Sentralstyret.
D. Arbeidsutvalget.
Partileder er hovedorganisasjonens rettslige representant og innehar hovedorganisasjonens signatur.
§ 8. Landsmøtet
1. Landsmøtet er Senterpartiets høyeste myndighet. Ordinært landsmøte holdes annet hvert år. Sentralstyret skal minst 3 måneder før møtet bekjentgjøre tid og sted for landsmøtet. Ekstraordinært landsmøte kan innkalles når sentralstyret eller landsstyret anser det påkrevet.
2. Landsmøtets sammensetning:
a) Landsstyrets medlemmer.
b) Stortingsgruppens og partiets eventuelle regjeringsmedlemmer.
c) Utsendinger fra fylkesorganisasjonene valgt av årsmøtet (se § 6 E 4 h 7).
d) Sps fylkesordførere og gruppeledere i fylkesting.
e) Senterpartiets medlemmer i Sametinget.
f) Senterkvinnenes fylkesledere og 3 representanter fra Senterkvinnenes styre.
g) Senterungdommens Landsforbunds fylkesledere og 5 representanter for sentralstyret.
h) Generalsekretæren og fylkessekretærene.
i) Lederne av Samepolitisk forum i valgkretsene og 3 representanter for styret i Samepolitisk Råd.
3. Representantenes diett- og oppholdsutgifter dekkes av de organisasjoner de representerer. Det samme gjelder reiseutgiftene, som blir fordelt mellom representantene. Sentralstyret og innbudte gjesters utgifter dekkes av hovedorganisasjonen.
4. En fullmaktskomité på 3 medlemmer valgt av sentralstyret går før landsmøtet gjennom utsendingenes fullmakter, som må være innsendt til sentralstyret senest 8 dager før møtet.
5. Forslag som ønskes behandlet av landsmøtet må være innkommet til sentralstyret senest 2 måneder før møtet. Oversikt over innkomne forslag blir sendt de organisasjoner som har representanter på landsmøtet.
6. Landsmøtet bestemmer selv sin forretningsorden og sakliste, som skal inneholde:
a) Innstilling fra fullmaktskomiteen.
b) Valg av dirigenter og sekretærer.
c) Valg av 2 landsmøtedeltakere til å underskrive protokollen.
d) Sentralstyrets melding om hovedorganisa- sjonens virksomhet.
e) Sentralstyrets melding om hovedorganisa- sjonens økonomi. Regnskapene skal være revidert av statsautorisert eller registrert revisor.
f) Melding om den politiske situasjon og stortingsgruppens virksomhet.
g) Sentralstyrets innstilling om behandling av innkomne forslag.
h) Behandling av partiets program.
i) Oppnevnelse av de fylker som skal være med i valgkomiteen for neste landsmøte - i regelen halvparten av fylkene for hvert landsmøte. Personutnevnelser foretas av landsstyret etter innstilling fra de oppnevnte fylker i år som faller mellom to landsmøter. I tillegg oppnevner Senterungdommens Landsforbund ett medlem i valgkomiteen (se § 9. 4 f).
j) Valg:
1. Leder.
2. 1. nestleder.
3. 2. nestleder.
4. Seks medlemmer av sentralstyret.
5. Seks vararepresentanter i rekkefølge.
6. En representant med vararepresentant til sentralstyret i Senterungdommens Landsforbund og Senterkvinnenes styre, som velges blant sentralstyrets medlemmer.
7. Sju medlemmer med varamedlemmer til representantskapet i Senterpartiets Studieforbund.
8. Medlemmer til komiteer landsmøtet beslutter nedsatt.
Valgene gjelder for 2 år. Valget, punktene 1-3 skal skje skriftlig, likeså punktene 4-8 skal være skriftlig dersom det i landsmøtet bes om det eller det er flere forslag enn antall personer som skal velges.
7. Landsmøtets vedtak blir gjort med alminnelig flertall i alle saker unntatt i lovsaker som krever 2/3 flertall.
Landsmøtet er beslutningsdyktig når minst 2/3 av delegatene er tilstede.
§ 9. Landsstyret
1. Mellom landsmøtene er landsstyret Senterpartiets høyeste myndighet.
2. Landsstyrets sammensetning:
a) Sentralstyret.
b) Fylkesorganisasjonenes ledere.
c) To representanter for stortingsgruppen.
d) En representant for sametingsgruppen.
e) Tre representanter for Senterkvinnene.
f) Tre representanter for Senterungdommens landsforbund.
g) To representanter for Senterpartiets Sekretærforening.
h) En representant fra styret i Samepolitisk Råd.
3. Landsstyret skal ha møte minst 2 ganger hvert år og ellers når sentralstyret finner det påkrevet. Det skal videre innkalles når 1/4 av landsstyrets medlemmer eller et flertall i stortingsgruppen krever det.
4. Landsstyret bestemmer selv sin forretningsorden og sakliste, som skal inneholde:
a) Valg av møteleder(e), sekretær(er), og to møtedeltakere til å underskrive protokollen.
b) Sentralstyrets melding om organisasjonens virksomhet.
c) Revidert regnskap for hovedorganisasjonen.
d) Melding om den politiske virksomhet.
e) Ellers meldinger om forhold landsstyret har krav på opplysninger om.
f) I landsstyremøtet det år det ikke er landsmøte, velges representanter til
valgkomitè for kommende landsmøte etter innstilling fra de fylker som på foregående landsmøte ble oppnevnt til å være med i valgkomiteen. (Se § 8 . 6 i)
De oppnevnte fylker innstiller 2 personer, en mann og en kvinne. Etter innstilling fra sentralstyret vedtar landsstyret den endelige sammensentning. I tillegg oppnevner Senterungdommens Landsforbund ett medlem i valgkomiteen.
§ 10. Sentralstyret
1. Partiets leder, nestledere og 6 medlemmer valgt av landsmøtet, samt leder i Senterungdommen og Senterkvinnene og Senterpartiets Studieforbund danner Senterpartiets sentralstyre.
Av 9 representanter skal det minst være 4 av hvert kjønn. Hvis den parlamentariske leder ikke fra før er medlem av sentralstyret, tiltrer vedkommende sentralstyret som vanlig medlem for sin periode som gruppeleder.
En representant for Senterpartiets Sekretær- forening møter som observatør.
2. Sentralstyret leder og har ansvar for Senterpartiets daglige virksomhet. Det har ansvar for at landsmøtets og landsstyrets beslutninger blir etterfulgt, leder det politiske og organisasjonsmessige arbeid, oppnevner de komiteer som de finner påkrevet, krever inn og forvalter de økonomiske midler etter retningslinjer som landsstyret har godkjent.
3. Sentralstyret ansetter generalsekretær og øvrige funksjonærer ved sekretariatet og fastsetter deres arbeidsinstruks og lønns- og arbeidsvilkår. Innenfor rammen av det gjeldende avtaleverk.
4. Sentralstyret skal følge arbeidet i fylkesorganisasjonene og i samarbeid med disse legge vilkårene tilrette, slik at partiarbeidet blir drevet effektivt i alle deler av landet. Finner sentralstyret at det politiske eller organisasjonsmessige arbeid i et fylke er utilfredsstillende, kan det kreve at ekstraordinært årsmøte i fylkesorganisasjonen blir innkalt og forelagt sentralstyrets forslag til nødvendige tiltak.
5. Sørge for samsvar mellom partiets program og praktisk politikk, bl.a. gjennom møter i Senterpartiets landsstyre.
6. Sentralstyret holder møte annenhver måned, og eller så ofte lederen anser det påkrevet, eller når minst 3 medlemmer av styret krever det.
7. For gyldig vedtak i sentralstyret kreves alminnelig flertall. 2/3 av sentralstyrets medlemmer må være til stede for at gyldig vedtak kan fattes.
8. Reise- og diettutgifter for sentralstyrets medlemmer dekkes av hovedorganisasjonen etter retningslinjer som er godkjent av landsstyret.
§ 11. Arbeidsutvalget
Lederen og nestlederene danner Senterpartiets arbeidsutvalg. Arbeidsutvalget tar avgjørelser i de saker som sentralstyret har pålagt det å ta avgjørelser i. Det kan videre ta avgjørelser i saker som krever så rask behandling at sentralstyret vanskelig kan innkalles. Slike avgjørelser skal straks meddeles sentralstyrets medlemmer. Over arbeidsutvalgets beslutninger føres protokoll, som framlegges for nærmeste påfølgende sentralstyremøte til orientering.
§ 12. Sekretariatet
Senterpartiets sekretariat skal bygges opp slik at det kan iverksette de vedtak som sentralstyret fatter. Sentralstyret fastlegger sekretariatets arbeidsordning. Det skal føre register over partiets tillitsvalgte og føre hoveorganisasjonens regnskap. Sekretariatet ledes av generalsekretær-en, som har innstillingsrett overfor sentralstyret og arbeidsutvalget.
§ 13. Partiprogrammet
Senest 1 1/2 år før Stortingsvalg skal sentralstyret velge en programkomité med leder og 8 medlemmer. Komiteen skal ha representanter fra stortingsgruppen, Senterungdommen og Senterkvinnene. De forskjellige distrikter og folkegrupper bør så langt det er mulig være representert i komiteen.
Programkomiteen utarbeider først et forslag til program, som sendes alle lokallag og fylkesorganisasjoner med oppfordring om å behandle programmet og gi sine merknader. Deretter utarbeider komiteen sitt endelige forslag som legges fram til behandling på partiets landsmøte. Senterpartiets program vedtas av landsmøtet.
For endring av partiets gjeldende program kreves 2/3 flertall.
Senest 1 1/2 år før sametingsvalget skal styret i Samepolitisk Råd velge en programkomité med 5 medlemmer. Komiteen bør være bredest mulig sammensatt med hensyn til alder og geografisk tilhørighet.
Programkomiteen utarbeider et første forslag til program som sendes fylkeslagene med opp-fordring om å behandle forslaget og gi sine merknader. Deretter utarbeider komiteen sitt endelige forslag som sendes ut til fylkeslagene på høring. Det endelige programmet vedtas på en egen samepolitisk konferanse.
§ 14. Lovendringer
Endringer i disse lover kan med 2/3 flertall foretas av landsmøtet etter forslag som er sendt sentralstyret senest 3 måneder i forveien. Landsstyret kan i de år det ikke holdes landsmøte, med 2/3 flertall vedta midlertidige lovendringer. Disse blir forelagt første ordinære landsmøte til endelig godkjennelse.
----------------------
RETNINGSLINJER FOR KOMMUNERÅD, KOMMUNALPOL. FORUM OG FYLKESRÅD
(Vedtatt av Sentralstyret 1975 med endringer vedtatt 1993 og 2001)
Kommunerådsmøter
Kommuneråd består av de tillitsvalgte i Senterpartiet, Senterkvinnene og Senterungdommen og av partiets medlemmer i kommunestyret og andre kommunale styrer, nemnder, råd og utvalg. I tillegg har de øvrige lokallagsmedlemmer adgang til kommunerådsmøtene med stemmerett.
Det er lokallagets evt. fellesstyrets leder, som innkaller til og leder kommunerådsmøtene, i samråd med gruppelederen.
Formålet med kommunerådsmøtene er å få samhold mellom partiets program og praktisk politikk, samt å drøfte den fremtidige utvikling av kommunen.
Kommunerådsmøte holdes normalt hver måned. Møtet er et senterpolitisk forum for drøfting av:
1. Større prinsippielle saker som ventes eller
ønskes tatt opp i formannskap, kommunestyre eller andre kommunale organer.
2. Kommunestyrekartets saker, prioritert etter senterpolitisk aktualitet.
3. Politiske ideer og saker som bør tas opp i form av spørsmål eller interpellasjoner i kommunestyret.
4. Arbeidsdelingen når det gjelder saksforbere- delse og fremleggelse i kommunestyret.
5. Viktige saker som angår fylkes- eller riks- politiske organer.
Konklusjoner/avstemninger i kommunerådsmøter er rådgivende for partiets representanter i kommunale ombud. Det føres protokoll på møtene, og vedtak må i tide meddeles dem det angår.
Kommunalpolitisk forum
Senterpartiordførere, varaordførere og fylkesstyret utgjør kommunalpolitisk forum. (Kan om ønskelig utvides med gruppeledere og formannskapsmedlemmer)
En har møter når fylkesstyret eller 2 av ordfører-ne finner det nødvendig.
Møtet skal drøfte aktuelle kommunalpolitiske saker som har interesse for flere av kommunene.
Samordne den kommunale politikken slik at Senterpartiet kan framstå som et helhetlig parti i hele fylket.
Fylkesråd
Fylkesrådet består av fylkesstyrene i Senterpartiet, Senterkvinnene og Senterungdommen, stortingsrepresentanten(e)*), fylkestingsmedlemmene**), Senterpressens redaktører og andre medlemmer av aktuelle fylkespolitiske organer og utvalg.
Det er fylkespartiets leder som innkaller til og leder fylkesrådsmøtene, i samråd med gruppelederen.
Formålet med fylkesrådsmøtene er å få samsvar mellom partiets program og praktisk politikk, samt å drøfte den fremtidige utvikling i fylket. Fylkesråd holdes når fylkesleder eller gruppe-leder finner det nødvendig.
Møtet skal drøfte:
1. Større prinsippielle saker som ventes å komme opp i fylkestinget på lengre sikt, herunder saker som angår generelle programposter i fylkestingsvalgprogrammet og som derfor bør utredes og drøftes nærmere.
2. Saker på saklisten for fylkestingets nærmeste møte(r).
3. Politiske ideer og saker som bør tas opp i form av spørsmål eller interpellasjoner i fylkestinget.
4. Arbeidsdeling når det gjelder saksforbered- else og fremleggelse i fylkestinget.
5. Rikspolitiske saker som angår fylket og/eller dets kommuner.
6. Situasjonen for de kommuner hvor Senter- partiet ikke er representert i fylkestinget.
Konklusjoner/avstemninger i fylkesrådsmøter er rådgivende for partiets representanter i fylkeskommunale ombud.
Det føres protokoll på møtene, og vedtak må i tide meddeles dem det angår.
*) I fylker hvor Senterpartiet ikke er representert på Stortinget, møter et medlem av sentralstyret.
**) Fra kommuner hvor Senterpartiet ikke er representert i fylkestinget, møter partiets gruppeleder.
