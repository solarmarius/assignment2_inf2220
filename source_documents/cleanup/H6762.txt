
10.02.03
Åslaug Haga, (Sp)
Irak må avvæpnes
Senterpartiet mener alle utveier må prøves for sikre en fredelig avvæpning av Irak. Derfor bør den norske Regjering støtte det nylig lanserte fransk-tyske initiativ som også er støttet av Russland.
Forslaget; som innebærer et sterkere inspeksjonsregime eventuelt støttet av en FN-styrke og sanksjoner som rammer Saddam Hussein, men skjermer sivilbefolkningen; er et viktig bidrag til den pågående internasjonale prosessen for å sikre at FNs resolusjoner bli fulgt opp.
Som NATO-medlem, må Norge bidra til å trygge Tyrkias sikkerhet dersom en krig mot Irak er uunngåelig. Det må imidlertid ikke nå sendes ut signaler om at en fredelig løsning er umulig. Derfor bør vedtak om konkrete tiltak i dette spørsmålet avventes.
