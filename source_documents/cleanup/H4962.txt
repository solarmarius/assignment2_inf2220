
10.08.2001
Ap
Jens vant duellen
Statsminister Jens Stoltenberg vant den første valgkampduellen mot Høyre-leder Jan Petersen, mener TV-seerne. I følge en meningsmåling VG utførte, holdt 45 prosent på Jens og 31,5 prosent på Petersen. Og blant dem som ennå ikke har bestemt seg for parti, fikk Jens hele 50 prosent mot 39 for Petersen. Også mediene holder Jens som vinner.
Mediene mener statsminister Jens Stoltenberg vant den første vagkampduellen mot Høyre-lederJan Petersen torsdag 10. august. Men enda viktigere: Det mener også seerene i følge en meningsmåling VG gjorde etter TV-sendingen. 45 prosent mente Jens vant, mens 31,5 prosent holdt på Petersen. Og Jens overbeviste tvilerne. Hele 50 prosent av dem mente statsministeren var best, bare 21 prosent Petersen.
Og dette betyr mye, for aldri før har mange vært usikre på hvem de skal stemme på foran et valg Norge.
Det var særlig blant kvinner og unge Jens slo an. 47 prosent av kvinnene mente han var best, bare 26 prosent Petersen. Og blant de spurte under 30 år, fikk Jens hele 53,5 prosent mens Høyre-lederen fikk 39 prosent. 43 prosent av mennene holdt Jens som vinner og 36,5 syntes Petersen vant. Selv om oppslutningen for statsministeren var lavest blant folk over 60 år, slo han Petersen også der med 36,5 prosent mot 29 prosent.
Mediene mener også at denne duellen lover godt for en spennende valgkamp. - Temperatur,humor og tenning. - den første duellen mellom valgkampens to hovedmotstandere satt som et skudd. Ikke siden Gro og Kåre har to toppolitikere matchet hverandre bedre i en debatt. Aldri har vi sett Jens bedre Stoltenberg bedre etter at han ble statsminister, men hvem hadde trodd at Jan Petersen skulle frammstå som rene sluggeren? skriver VG.
