
10.10.2005
Lars Peder Brekk, Sp
Inntektssystemutvalgets innstilling.
Jeg tar det for gitt at den påtroppende regjeringa vil foreta en helhetlig gjennomgang av kommuneøkonomien og inntektssystemet. For Senterpartiet vil det være avgjørende viktig å bidra til et inntektssystem som sikrer samsvar mellom oppgaver og midler og gir gode kommunale tjenester både i små og store kommuner. I tillegg må vi bidra til å styrke lokaldemokratiet, sier Lars Peder Brekk, nestleder i Senterpartiet.
Inntektssystemutvalget foreslår store endringer i tilskudd som har distriktspolitisk effekt. Konsekvensen av endringer i disse tilskuddene må ikke bli at de mest sårbare samfunnene blir ytterligere tappet for ressurser. Vi trenger elementer i inntektssystemet som tar høyde for de utfordringene ulike kommunetyper, ulike steder i landet står overfor, avslutter Brekk.
