
4. mai 2000
Gunnar Breimo
Enighet mellom Ap og sentrum om landbrukspolitikken
Stortingets næringskomite har i dag avgitt innstilling til st.meld. nr. 19 om norsk landbruk og matproduksjon. AP og sentrum står sammen om innstillingen, som viderefører politikken Gunhild Øyangen la opp til i st.meld. nr. 8 i 1992. Det betyr at den moderate strukturendringen i landbruket fortsetter.
Hovedmålet er et levedyktig landbruk over hele landet, kombinert med billigere mat til forbrukerne. Hovedpunktene i innstillingen er:
· Heltidsbonden gis en stekere prioritet
· Det skal brukes 6 - 700 millioner til reduksjon av målprisene på norske landbruksprodukter. Dette skal gi billigere mat. Bonden får kompensert dette gjennom et skattefradrag.
· Overvåkningen av prisdannelsen på norsk mat skal forbedres.
· Det skal utarbeides et eget verdiskapningsprogram for landbruket.
· Konsesjonsgrensen heves til 20 dekar.
· Boplikten blir ikke økt, men fortsetter å være 5 år.
· Det blir ikke avgrensning på 3 deltakere i samdrift, nye regler skal utarbeides.
· Odelsloven skal gjennomgås.
· Likestilling mellom kvinner og menn, som yter arbeidsinnsats på gården skal forbedres.
· Det slås fast at Norge skal være pådriver for at WTO forhandlingene blir tatt opp igjen og det gis tilslutning til EUs null toll forslag til verdens fattigste land.
