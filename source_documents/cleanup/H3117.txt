
Mandag, 6. desember 1999
Fra stortingsrepresentant Dagrun Eriksen
-Skuffet over forsvarets opptakt til forsvarsdebatt
-I stedet for å få en debatt om overordnede mål og forankringer, er vi igjen nede på et nivå hvor vi snakker leirer og nedleggelse. Dette uttalte en skuffet forsvarspolitisk talskvinne Dagrun Eriksen, i stortingsdebatten om forsvarsbudsjettet i dag.
Dagrun Eriksen sa at hun hadde forventet en konstruktiv debatt om mål og verdiforankring for Forsvaret, men hun uttrykte på talerstolen i dag skuffelse over opptakten til debatten. -I helgen har vi hatt nyhetsoppslag med rykter om nedleggelser av leirer. Resultatet blir at vi glemmer den viktigste debatten der vi diskuterer de store linjer, sier Eriksen
