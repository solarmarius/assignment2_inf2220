
09.04.02
Vegard Martinsen, (DLF)
Marka og økonomisk ABC
SV og Arbeiderpartiet støtter Oslo og Omland Friluftsråds ønske om at staten reelt sett skal innføre lovfobud mot å bygge f.eks. boliger i Marka.
Men enhver burde da forstå at det da blir færre boliger til salgs i Oslo, og da blir boligprisene høyere. Legg merke til at SV og Ap er de samme partier som klager over høye boutgifter i Oslo.
Det som virkelig skjer er at mange av de som nå bor i Oslo gjerne vil ha kort vei til turterreng, og derfor gjør de sitt for å hindre andre i å flytte til Oslo (ved å holde boligprisene oppe).
DLF tar sterkt avstand fra denne holdningen. DLF ønsker at den som eier en eiendom selv skal kunne disponere den. Dette innebærer at de som besitter eiendom i Marka (og alle andre steder) selv skal kunne bestemme hva eiendommen skal kunne brukes til - det er helt galt at noen sterke grupper bruker politisk tvang for å tvinge igjennom sine ønsker om kort vei til turområder, og spesielt som i dette tilfellet, når resultatet blir at Oslo-boere får høyere boligutgifter.
