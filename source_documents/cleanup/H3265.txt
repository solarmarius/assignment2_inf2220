
Fredag, 8. desember 2000
Regionaltilskuddet nedtrappes:
Fornuften seirer!
- Jeg er svært glad for at det endelig er flertall på Stortinget for ei gradvis nedtrapping av regiontilskuddet. Det uttaler orfører i Skjervøy kommune Roy Waage som i dag har hatt møte med medlem av kommunalkomiteen Ivar Østberg (Troms)
Skjervøy kommune er et illustrerende eksempel på hvor urettferdig og skjevt fjerningen av regionaltilskuddet kan virke på enkelte små kommuner. Siden Skjervøy nettop har passert 3000 innbyggere ville de miste over 8 millioner i tilskudd. Dette er selvsagt en umulig situasjon å komme i over natten, men nå har fornuften seiret i Stortinget. Etter at KrFs representanter i kommunalkomiteen har arbeidet for å bøte på de uheldige virkningene, har de nå fått med seg Senterpartiet, Venstre, AP og SV på en felles merknad der de ber regjeringen vurdere en gradvis nedtrapping fra fullt tilskudd til kr 0 for de kommunnene som øker innbyggertallet til mer enn 3 000 innbyggere.
-Endringer i tilskudd til kommunene kan få uheldige og utilsiktede virkninger som det er Stortingets ansvar å bøte på. Det kan ikke være sånn at et nyfødt barn i en kommune gir over 8 millioner tap i inntekter, sier tromsrepresentanten Ivar Østberg som nå er glad for at et flertall vil kompensere for denne effekten. Han stiller seg undrende til den uansvarlige holdningen som råder i høyre og FrP. - Ser ikke disse partiene at flere kommuner ville fått ulevelige forhold dersom ikke Stortinget griper inn?, sprø han.
-jeg kunne ikke fåptt en bedre melding med meg hjem, sier Skjervøys ordfører Roy Waage. For sSkjervøy kommune vil sannsynligvis ei gradvis jnedtrapping av regionaltilskuddet hindre et rasering av tjenestetilbudet til våre innbyggere. Vi har som kjent allerede passer 3000 innbyggere, sier Roy Waage som selfølgelig er gald for økningen av innbyggertallet i Skjervøy.
