
17.02.99
Erik Solheim, utenrikspolitisk talsmann i SV:
Sosialistisk Venstrepartis Pressetjeneste
Stortinget
Bondevik for veik ovenfor Tyrkia
- Den norske ambassaden i Ankara må settes i sving med å sikre Öcalan en rettferdig rettssak og at Tyrkia avstår fra dødsstraff , sier Erik Solheim, utenrikspoltisk talsmann i SV.
- Bondevik har kommet med svært veike uttalelser om Norges rolle ovenfor konflikten i Tyrkia. Dette er en stor endring fra tiden i opposisjon, hvor KrF og Sp var svært klare i sine uttalelser for menneskerettighetsarbeidet i Tyrkia. Det må Bondevik fortsatt være.
-Vi kan ikke gå ut ifra at Tyrkia er et rettssamfunn, slik Bondevik har sagt, når Öcalans advokater har blitt nektet adgang til Tyrkia, og at menneskerettighetsforkjemperen Leyla Zana har fått en fengselsdom på 15 år for å uttrykke sin støtte til kurderne.
Solheim har nå sendt et brev til utenriksminister Vollebæk som inneholder krav til Norges rolle i denne konflikten:
- Den norske ambassaden i Ankara må settes i gang med å finne ut hvor Öcalan er og under hvilke forhold
- Norge må kreve at Tyrkia avstår fra dødsstraff
- Norge må kreve at Öcalans rettssak tilfredsstiller internasjonale krav, som for eksempel retten til å forsvare seg
- Veien til løsning mellom tyrkere og kurdere er dialog, men utleveringen av Öcalan og adgangforbudet til hans tre advokater, setter ønsket om en slik prosess i fare, derfor må Bondevik og Vollebæk gjøre alt de kan for at en fredelig løsning kan finne sted, avslutter Erik Solheim.
