
29. august 2005
Abort-motstandernes stortingskandidater
PRESSEMELDING, 29. august 2005
ABORT-MOTSTANDERNES LISTE VAR IKKE TILGJENGELIG!
Abort-motstanderne stiller lister til stortingsvalget i 7 fylker, deriblant Rogaland. Valgstyret plikter å sørge for at alle godkjente stortingslister er tilgjengelige i stemmelokalet når velgerne skal stemme. I Lund kommune i Rogaland har ikke Abort-motstandernes liste vært tilgjengelig. Valgstyret i kommunen oppdaget og rettet feilen i dag.
Lederen av Valgstyret, Tor Inge Moi, innrømmer feilen og beklager det inntrufne.
- Selvfølgelig skal listene være tilgjengelige heretter, sier han.
Listetoppen på Abort-motstandernes liste, Ludvig Nessa ser meget alvorlig på saken.
- Vi er klar over at det finnes personer som motarbeider oss, men det burde være en selvfølge at de demokratiske spillereglene følges, sier han. Vi skal se nærmere på saken. Det kan bli aktuelt å klage på valget og forlange omvalg.
For Abort-motstandernes stortingskandidater
Ivar Kristianslund
