
Mandag 15. juni 1992
Lars Gunnar Lie (KrF) om skattereforma:
SISTE ORD ER IKKJE SAGT
Han sa seg trygg på ein ting, stortingsrepresentant Lars Gunnar Lie (KrF, Sogn og Fjordane) då Odelstinget mandag handsama innstillinga om skatt av formue og inntekt: Siste ordet om skattereforma 1992 er enno ikkje sagt, og dette var ikkje siste gongen den vart diskutert i Stortinget. -Uansett kva slag skattesystem vi lagar, vil det vere nokon som har grunnlag for å skriver bøker med tittel "Skatteplanlegging etter skattere-formen 1992", trudde Lars Gunnar Lie.
KrF-representanten tok mellom anna for seg den sokalla "delingsmodellen" for aksjesel-skap med aktive eigarar. Lie meinte at ein til ein viss grad hade teke omsyn til desse selskapa ved å auke maksimal eigardel for småaksjonærer frå 2 til 3 prosent, og ved å åpne for å gje dispensjon når det gjeld kravet om at det skal utdelast ein viss andel av selskapet sitt overskot.
Lars Gunnar Lie sa seg nøgd med at eit fleital i finanskomiteen går imot ein skattlegging av en bloc-fonda i bankane pr. 1. januar 1992, slik regjeringa har gjort framlegg om.
-Ei slik ordning vil føre til at dei bankane som har dreve nøkternt, teke fornuftige
disposisjonar og greidd å byggja opp noko på en bloc-fonda, vert straffa, medan dei bankane som har kjøyrd over styre og brukt opp en bloc-fonda, vert tilførd midlar frå det offentlege for å drive vidare. Dette vert serleg urettvist i høve til de små sparebankane som har fulgt ein nøktern politikk dei seinare åra, at dei skal få ei skatteskjerping, slo Lars Gunnar Lie fast i Odelstinget mandag.
