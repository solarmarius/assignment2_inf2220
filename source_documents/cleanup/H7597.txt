
Oslo, 5. september 2003
Lars Sponheim, Venstre
Kommunene må ta småbedriftene på alvor!
Venstreleder Lars Sponheim reagerer på Bedriftsforbundets undersøkelse som viser at kommunal næringspolitikk får strykkarakter fra småbedriftene. ­ Kommunene må skjerpe seg. Kommunenes holdninger til småbedrifter må radikalt endres, og det må innføres servicegarantier, sier Lars Sponheim.- Kommuneansattes holdninger til service og saksbehandlingstid må radikalt forbedres. Kommunene må innse at de faktisk er til som et serviceorgan for kommunenes borgere og bedrifter ­ ikke omvent, sier Sponheim.
Venstrelederen lover at partiets kommunepolitikere tar tak i problemet. Blant annet kan det innføres en servicegaranti som fastsetter frister for tilbakemelding og saksbehandling. Innføring av møtefrie dager er også tiltak som vil kunne bedre tilgjengeligheten for bedriftene, sier Sponheim.­ Venstre har lagt fram en handlingsplan for grotid i gründer-Norge og våre kommunepolitikere er opptatt av å ha en god dialog med lokale gründere og småbedrifter. Vi må øke fokuset på småbedrifter i næringspolitikken både nasjonalt og lokalt. I det moderne norske næringsliv er det nemlig gründerne som er "lokomotivene" avslutter Sponheim.
Les mer: 
