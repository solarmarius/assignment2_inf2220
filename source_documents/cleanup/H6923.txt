
26.03.03
Karin Andersen, parlamentarisk nestleder
- Irakiske flyktinger skal ikke sultes ut av Norge.
Alle irakere som har fått avslag på sin asylsøknad om opphold i Norge, er inntil videre løst fra plikten om å forlate landet. Men hjelpen til livsopphold blir likevel redusert som om utreisefristen var løpt ut.
- Konsekvensen er fattigdom og håpløshet. Dessuten blir ansvaret for å avverge rein nød skjøvet over på kommunene som må gi sosialhjelp som akutthjelp, sier Karin Andersen
SV mener det er uakseptabelt at Regjeringen bruker økonomisk press, på irakiske asylsøkere i Norge, i en situasjon der det er krig i Irak.
- Disse flyktningene må få bli i Norge inntil situasjonen er trygg. I den tiden må de få rett i til midlertidig arbeidstillatelse og vanlige ytelser som asylsøkere har, sier SVs parlamentarisk nestleder.
Det vil være svært vanskelig, om ikke umulig, for de asylsøkerne dette gjelder å reise tilbake til Irak nå.
- Ingen vet heller hvordan situasjonen, særlig for kurdere, kan bli etter en krig. Å la flyktninger fra Irak som nå er i Norge få bli, må være et minstemål av hva Norge kan yte i dagens situasjon, fastslår Andersen.
