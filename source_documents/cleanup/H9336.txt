
Stortinget, 21. juni 2005
Venstres Stortingsgruppe, ved May Britt Vihovde, miljøpolitisk talskvinne i Venstres stortingsgruppe
- Lite ambisiøs og gammeldags miljøpolitikk fra AP
Ap vedtok i dag 12 punkts erklæring for en ny kurs etter valget, se . Kursen går i miljøpolitisk helt feil retning. Ap tar ikke klimaendringer og truslene mot de livsviktige økosystemene på alvor, mener miljøpartiet Venstre
- Dette er gammaldags og lite ambisiøst, sier miljøpolitiske talskvinne i Venstres stortingsgruppe May Britt Vihovde. Nedenfor kommenteres APs såkalte miljøkrav.
AP sier
Norge skal være et foregangsland i miljøpolitikken. Vi vil oppfylle Norges internasjonale forpliktelser til reduksjon i utslipp av klimagasser.
- Ap har vært den fremste pådriveren for massiv oljeutvinning i nord. De har flere ganger kritisert Regjeringen for ikke å gå langt nok. Venstre har gitt forvaltningsplanen en helt avgjørende status og sørget for et oljefritt Lofoten, sier miljøpolitisk talskvinne i Venstres stortingsgruppe May Britt Vihovde.
- Ap har dessuten vært den fremste pådriveren for sterkt forurensende gasskraftverk og gitt konsesjoner uten CO2-håndtering. Arbeiderpartiet har også varslet i sitt program at de vil gi nye konsesjoner til gasskraftverk uten co2-håndtering, sier Vihovde
AP sier:
Vi vil opprette et friluftsfond for å kjøpe attraktive friarealer og strandområder til allmennhetens bruk. Vi vil sikre en god, allmenn tilgjengelighet til jakt, fiske og friluftsliv.
- Venstre og Regjeringen har brukt mer til friluftsformål enn noen AP-regjering noen sinne. Venstre og Regjeringen har sørget for at 29 forsvarseiendommer langs kysten er gjort tilgjengelig for allmennheten er , uten noe form for statlig fond. Og med Venstre i regjering og i samarbeid med kommune og fylkeskommune vil vi sørge for at fremover sikrer allmennheten tilgang til en rekke attraktive fyreiendommer rundt om i landet, sier Vihovde
Venstre i Regjering har dessuten omdannet Statsskog til Norsk utmark og gitt dem en mer aktiv rolle for å sikre friareal for allmennheten, sier Vihovde
Ap sier:
Tiden for de store vannkraftsutbyggingene er forbi.
- AP ville ha en større utbygging i Sauda enn det Venstre og Regjeringen la opp til. Elva Nausta ønsket de opprinnelig å bygge ut.
- Ap har en ikke avklart rolle i forhold til omstridt utbygging av elva Vefsna. Arbeiderpartiet vil ha en omfattende utbygging av den siste store elva, sier Vihovde. Dette er Stoltenberg taus om. Venstre har fått regjeringen med på at en egen sak om vern av Vefsna skal legges frem, sier Venstres Vihovde.
Ap sier :
En ny regjering bør ha en aktiv og offensiv nordområdepolitikk.
- Det vil vi alle. Ikke noe spesielt med dette, sier Vihovde som er lite imponert over Aps miljøkrav.
Ap sier:
Vi vil være en pådriver for nye internasjonalt forpliktende klimaavtaler når Kyoto-avtalen går ut.
- Med den lite ambisiøse og gammeldagse industripolitikken AP hittil har ført, og tatt i betraktning at AP tidligere har gitt konsesjoner til gasskraftverk uten CO2-håndtering og at Ap åpner for at nye konsesjoner kan gies uten CO2-håndtering, tror jeg AP har mer enn nok med å oppfylle forpliktelsene til Kyoto før de kan begynne å tenke på nye internasjonale miljøforpliktelser. Det er det ingeting som tyder på at de kommer til å klare.
Venstre sitter med nøkkelen til en fremtidsrettet miljøpolitikk. Vi har troverdighet og en moderne miljøpolitikk som virker, avslutter Vihovde
