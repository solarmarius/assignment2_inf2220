
19.12.02
Inger Enger, Sp
Inger Enger fremmet forslag om topris på strøm
Inger Enger fremmet i Stortinget i dag et dokument nr. 8 forslag på vegne av Senterpartiet og Sosialistisk Venstreparti der Regjeringen blir bedt om å legge fram en modell for differensiert forbruksavgift på elektrisitet for husholdningene. Modellen skal inneholde incitament for strømsparing ved premiering av lavt forbruk, og økt byrde ved høyere forbruk.
Bakgrunnen for forslaget er et ønske om å hindre at det nødvendige strømforbruket blir for dyrt. Samtidig bør det stimuleres til å unngå sløsing med elektrisitet. Det er ønskelig at flere husholdninger går over til annen oppvarming istedenfor eller i tillegg til elektrisitet, slik at elektrisk strøm blir prioritert til de formålene der andre energibærere er mindre egnet.
