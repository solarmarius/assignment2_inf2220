
14.08.2001
Pressekommentar fra Rød Valgallianse
Asylmottak i Bangladesh?
Til nå i år har det kommet 11 asylsøkere fra Bangladesh til Norge, i løpet av hele fjor kom det 37. Er det disse Carl I Hagen vil opprette et eget asylmottak for?, spør RV leder Aslak Sira Myhre i en kommentar.
Partieier Hagen uttalte i Kristiansand i dag at man måtte opprette asylmottak i Bangladesh for å få bukt med innvandringen. Hagens uttalelse handler ikke om praktisk innvandringspolitkk, men om å spille opp til at utlendingene invaderer Norge for å ta fra oss landet, og at vi må stoppe dem.
 Innvandring fra Bangladesh er minimal, det har kommet flere asylsøkere fra Nepal i år enn det har kommet fra Bangladesh. Å bygge et mottak der ville sjølsagt være dyrt, dumt og ville i tillegg økt asylsøkinga mot Norge.
-Hagen skreiv i starten av valgkampen  under på at han ville holde den fri for budskap som kunne tolkes som å sette folkegrupper opp mot hverandre, eller som folkegrupper ville oppleve som støtende. Nå er han allered igang med sitt gamle fremmedfiendtlige show, uttaler Sira Myhre.
-Hagen kasta tydeligvis galningene ut av partiet for å få monopol på rasismen i Frp, avslutter Sira Myhre, som er listetopp for RV i Oslo
