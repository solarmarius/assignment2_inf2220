
Målselv FrP
Partiet som vil prioritere :
ELDRE
SKOLE
ØKONOMISTYRING.
Program for Kommunestyreperioden 2003-2007.
IDEOLOGISK GRUNNLAG
Fremskrittspartiet er et liberalistisk parti. Det bygger på Norges Grunnlov, norsk og vestlige tradisjoner og kulturarv med basis i det kristne livssyn.
SERVICEKOMMUNEN.
Kommunen skal stå til tjeneste for innbyggerne i Målselv. Fremskrittspartiet vil derfor arbeide for at innbyggerne føler seg mer velkommen og lettere finne frem til de kommunale kontorer.
Fremskrittspartiet vil :
Innføre en kortere saksbehandlingstid. Innføre en Ja-holdning i det kommunale systemet.
Jobbe for lavere kommunale avgifter
Fjerne eiendomsskatten
Selge kommunale aksjer
Sette flere oppgaver ut på anbud
De som ønsker å behandle eget søppel/slam
Selv gies mulighet til det.
SAMFERDSEL
Et godt og sikkert veinett er av avgjørende betydning for opprettholdelse av bosetning og arbeidsplasser i hele kommunen.
Fremskrittspartiet vil :
Prioritere legging av fast dekke på kommunale veier.
Prioritere bygging av gang og sykkel veier der det er behov.
Arbeide videre for bru Karlstad / Gullhav.
Bruke i større grad anbud på vedlikehold av kommunale veier.
Arbeide for flere flyavganger fra Bardufoss, også avganger til Bodø / Tr.Heim osv..
NÆRINGSLIV
Fremskrittspartiet vil arbeide for at næringslivet kan etablere seg i alle deler av kommunen.
Fremskrittspartiet vil :
Avskaffe all unødvendige forbud og byråkratiske hindringer.
Legge forholdene til rette for utvikling av eksisterende samt skape nye arbeidsplasser.
Legge forholdene til rette slik at forsvaret kan opprettholde sin virksomhet.
LANDBRUK.
Fremskrittspartiet vil arbeide for frie, selvstendige bønder. Vi vil gjenvinne bondens tapte frihet. Det er viktig å sikre atjord og skogbruk fritt skal kunne utnytte de naturgitte fortrinn for dermed å kunne gi forbrukerne tilgang til unike,
rene nordnorske landbruksprodukter.
Fremskrittspartiet vil:
Avskaffe kvotesystemet
Overføre Statsskogs eiendommer til aktive skogbrukere.
Sikre en sterk eiendomsrett
Avskaffe restriksjoner ved salg av landbrukseiendommer.
Avskaffe bo- og driveplikt
Arbeide for en JA-holdning vedrørende fradeling av hus- og hyttetomter.
SKOLE
Fremskrittspartiet ser det som avgjørende for nasjonens utvikling at grunnskolen er på høyt internasjonalt nivå. Høyt kunnskapsnivå blant kommende generasjoner, er en forutsening for å opprettholde vår nasjonale posisjon. Skolen skal være en plass å lære, ikke et sted å være.
Fremskrittspartiet vil :
I denne valgperioden vil vi ha en grundig gjennomgang av alle sider ved skolestrukturen i Målselv.
Innføre fritt skolevalg.
Legge forholdene til rette slik at IT (informasjons teknologi) blir oppdatert og moderne verktøy, slik som bredbånd, blir tilgjengelig ved alle grunnskolene.
Legge forholdene til rette for private skoler, dersom det er foreldergrupper som ønsker det.
Sørge for at det er barnehageplasser nok i kommunen.
KULTUR
Fremskrittspartiet ser med stor respekt på den innsatsen som legges ned av ildsjeler i bygdene innenfor idrettslag, foreningsdrift, skolekorps, bygdelag og lignende, og anser dette kulturtilbudet for å være av stor betydning for lokalsamfunnene. Fremskrittspartiet stiller seg derimot kritisk til kommunale kulturtilbud til friske voksne folk, og mener at disse i prinsippet skal være selvfinansierende.
Fremskrittspartiet vil :
Støtte lokale lag og foreninger fremfor kommunale prosjekter
Innføre låneavgift på utlån av bøker til voksne.
Prioritere støtte til arrangement for barn og ungdom fremfor friske voksne mennesker.
Bygdemuseer (bygdetuner) opprettholdes.
MILJØ.
Målselv skal være ei rein og vakker bygd, til trivsel for innbyggerne og besøkende.
Fremskrittspartiet vil :
Arbeide for at Målselva blir ei rein og god fiskeelv i fremtiden.
Grunneiere skal få bruke snøscooter på egen eiendom
Hytteeiere skal kunne bruke snøscooter frem til hyttene.
Arbeide for like regler for bruk av snøscooter på vann, vassdrag og skogsveier som i Nord-Troms.
Arbeide for rekreasjonsløyper i Målselv. I første omgang vil vi starte arbeide med løype fra Takvatten Camping, og innover fjellet, slik at denne kan kobles sammen med løypenettet i Signaldalen
HELSE OG SOSIAL.
For Fremskrittspartiet er verdighet og valgfrihet det viktigste innenfor Helse og sosial. Det være seg innenfor eldreomsorgen, hjemmesykepleie eller institusjonspleie. De som har slitt et langt liv skal selvsagt ha en verdig alderdom bygget på de ønsker og behov som de måtte ha.
Fremskrittspartiet vil :
Styrke hjemmehjelp tjenesten og hjemmesykepleien.
Bedre legetilbudet for de eldre.
Sikre tilstrekkelig antall eldreboliger og sykehjemsplasser med enerom. Hvor de eldre selv bestemmer hva de vil gjøre.
Sikre et godt legetilbud i kommunen
Legge forholdene til rette for privatpraktiserende leger.
Omsorgslønn for pårørende.
(bilde av Kjell Rognli)
Kjære Målselvs velgere.
Som ordførerkandidat for FRP i Målselv vil jeg begynne med å fortelle litt om meg selv. Jeg er født og oppvokst på Rundhaug , er 47 år . Jeg har hele min yrkesaktive karriere arbeidet i det private næringsliv, de siste 20 år som avd. leder for Betong Consult A/S avd. Nord-Norge.
Det er andre gang vi har direktevalg av ordfører i Målselv, så dersom du vil kan jeg bli Målselvs neste ordfører.
Som ordfører vil jeg arbeide for:
- En bedre eldrepolitikk.
- En bedre skolepolitikk.
- En bedre økonomistyring.
- En bedre næringspolitikk.
- En bedre snøscooterpolitikk.
- En bedre politikk for alle i Målselv
- En ja holdning.
- En slutt på mottak av asylsøkere.
- En sterkere eiendomsrett.
- En lavere avgiftspolitikk
FRP mener at du som velger skal bestemme mer i din hverdag, dersom du viser meg tilliten verdig som ordfører vil du få det.
Bruk FRP sin liste ved valget i år og du vil se forandringer om 4år.
Det er svært viktig at FRP sin liste blir brukt, og ikke bare ordførerlista, da vi trenger å ha et flertall i ryggen, for at vi skal få til forandringer.
Godt valg
Med vennlig hilsen
Kjell Rognli
Ordførerkandidat.
