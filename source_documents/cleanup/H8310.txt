
Nr. 10 - 16. april 2004
Presseinformasjon fra Arbeiderpartiet
Flere har bedt oss om å fortsette med korte e-postmeldinger slik vi hadde i valgkampen til journalister med oversikt over hva som skjer i partiet. Kommende e-poster kan også inneholde kommentarer fra partiet eller partiets tillitsvalgte til aktuelle saker, men vil ikke erstatte tradisjonelle pressemeldinger. Heretter vil vi sende ut en slik e-post ved behov som du nå har mottatt. Datoen i emnefeltet på e-posten forteller deg når den er sendt fra oss om du ønsker å arkivere den for senere bruk. Dersom du ikke ønsker å motta slik e-post eller du har kollegaer som ikke får den men som bør ha den, så kontakt Tone Bråten på vårt sentralbord, 24144000, eller returner svar i denne e-posten.
Programdebatten i Arbeiderpartiet
I dag har vi publisert det siste heftet i serien av debatthefter som danner grunnlaget for Arbeiderpartiets programdebatt fram til landsmøtet i april 2005.
Les alt om programdebatten her:
http://www.dna.no/index.gan?id=20865
Norge og Europa
- En ny debatt om Europa må omhandle våre visjoner for verden, Europa og for vårt samfunn. Vår mål er at Arbeiderpartiet skal være det mest spennende stedet å diskutere Europa-politikk. Det skriver arbeidsgruppa som nå har lagt fram debattheftet om hvilket forhold Norge skal ha til EU i framtida. Gruppa har vært ledet av Bjarne Håkon Hanssen.
Les mer her:
http://www.dna.no/index.gan?id=23245
Stoltenberg på PES-kongress
I morgen og lørdag skal Jens Stoltenberg til Brussel for å delta på kongressen i The Party of European Socialists (PES). Der vil han møte statsministrer og partiledere fra hele Europa.
Selve kongressen holdes lørdag, men fredag skal statsministrer, partiledere og valgkandidater fra medlemspartiene i PES delta i en TV-overført debatt i Europaparlamentet som pågår fra klokka 13.00 til 15.00. Her vil de bli utfordret på temaer som arbeid, kampen mot fattigdom, innvandring og integrering og Europas rolle i en tryggere og mer rettferdig verden.
Kongressen lørdag pågår fra klokka 09.45 til kl.15.30 på Bedford Hotel, Rue du Midi, Brussel. Her vil det først og fremst bli en debatt om hvordan PES skal styrkes. Kongressen skal også velge en etterfølger til Robin Cook som i dag er president i PES:
