
4/6-05.
Venstres stortingsgruppe
Populisten Giske forskrevet seg
Venstre er glad for at kopiering fra privat CD til Mp3 blir lovlig. Dette har nå et enstemmig Odelsting sluttet seg til.
Venstre er mindre glad for det rot flertallet av Ap, SV, Sp og Frp har skapt i debatten om utnyttelse av åndsverk, men anser at flertallet fossrodde bort fra sine merknader under debatten.
- Det er åpenbart at Trond Giske og andre har forsøkt med populistiske frierier til forbrukerne, men trekker seg tilbake når konsekvensene ble klare for norske kulturarbeidere. Fortsatt er det uklarheter fordi det er motsetninger mellom det flertallet sier i innstillingen og det de sa i odelstingsdebatten, men regjeringen må legge til grunn det de sa i debatten, slik at opphavsretten blir ivaretatt.
- Denne saken viser hvordan det går når et vanligvis ansvarlig parti som Arbeiderparti konkurrerer med SV og Frp i populisme, og forskrever seg, sier Trine Skei Grande.
