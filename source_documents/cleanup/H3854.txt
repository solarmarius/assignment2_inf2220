
12.5.99
Ivar Østberg, Olaf Gjedrem og Inga Kvalbukt, Kristelig Folkeparti og Senterpartiets medlemmer i Stortingets kommunalkomite,
Pressemelding fra
SKAL STUDENTER OPPFØRES I FOLKEREGISTERET I DEN KOMMUNEN HVOR DE TAR SIN UTDANNING?
Dette spørsmålet har vært oppe flere ganger de siste årene. Nå har Skattedirektoratet tatt dette opp igjen, og flere studiesteder har gått ut og erklært at de lider store tap på grunn av studenter som er hjemmehørende i andre kommuner.
Kristelig Folkeparti og Senterpartiet sine medlemmer i Stortingets kommunalkomite, Ivar Østberg, Olaf Gjedrem og Inga Kvalbukt som denne uken er på komitereise i Sogn og Fjordane, vil tilbakevise et forslag om at studenter skal registreres på studiestedet. Dette vil forsterke den negative befolkningsutviklingen i mange distriktskommuner og gi disse enda svakere økonomi, samtidig redusere muligheten for at ungdommene vender tilbake etter endt utdanning, da båndene til hjemkommunen på en slik måte vil svekkes. Studentene vil også bli forhindret i å delta i politiske aktiviteter i sin hjemkommune og vil heller ikke få muligheten til å påvirke samfunnsutviklingen gjennom valgdeltakelse i den kommunen hvor de kjenner de politiske aktørene. Det bør heller ikke herske tvil om at enhver kommune som har høgskole eller andre studietilbud, må betrakte dette som et gode:
Arbeidsplasser tilføres, skatteinngangen øker og studentene benytter seg av kommunens varer og tjenestetilbud.
