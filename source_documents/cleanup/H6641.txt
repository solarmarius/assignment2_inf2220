
28.07.02
Vegard Martinsen, (DLF)
Ja til privatisering av lånekassen
Regjeringen utreder nå en omlegging av studiefinansieringen og et at de forslagene som utrederne i departementet har berørt er en eventuell privatisering av Statens Lånekasse for Utdanning.
Allerede nå, lenge før utredningen er lagt frem, har enkelte kommet med innvendinger mot en slik privatisering; og alle innvendingene koker ned til ett poeng: renten i en privat studiefinansieringsordning vil bli høyere.
Hvem er det som ikke lenger får anledning til å motta støtte, dvs. nyte godt av en subsidiert rente hvis lånekassen privatiseres? Jo, det er velutdannede mennesker. De som har tatt opp lån i lånekassen er under utdanning, og de vil da normalt få jobber med en lønn som er i samsvar med utdannelsen. Og jo lenger utdannelsen er, jo høyere blir studielånet, men da blir også den lønnen man får, høyere.
Det er altså velutdannede mennesker som vil miste en støtteordning. Det er vanskelig å ha innvendinger mot at folk som ikke kan klare seg selv får støtte, men en støtteordning som tilgodeser velutdannede mennesker burde være lett å fjerne. Man må ikke glemme at alle penger som staten deler ut er tatt fra skattebetalerne.
Statens studiekasse for lånende ungdom, som den iblant kalles, er altså en ordning som innebærer at vanlige folk - skattebetalerne - subsidierer velutdannede akademikere. Denne ordningen bør avskaffes, og derfor: privatiser lånekassen.
