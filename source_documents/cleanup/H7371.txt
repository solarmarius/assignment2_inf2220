
Rogaland Folkeparti
P A R T I P R O G R A M 2004 - 2007
§ 01 Innledning
Rogaland Folkeparti er fylkespartiet til Norsk Folkeparti i Rogaland.
§ 02 Ideologisk grunnlag
Rogaland Folkeparti er et nasjonalt parti som ut fra en demokratisk grunnholdning vil verne om vår kristne norske og europeiske kulturarv. Rogaland Folkeparti vil derfor stanse den flerkulturelle masseinnvandring, verne om nasjonalstaten og bevare Norge etnisk norsk. Partiets overordnede mål er å sikre Norges selvstendighet.
§ 03 Samfunnssyn
Rogaland Folkeparti bygger på et desentralisert folkestyre med en mest mulig begrenset politisk og byråkratisk makt,- ved bl. a å lovfeste bindende folkeavstemminger i viktige spørsmål. Partiet ser på enkeltmennesket, familien og den private eiendomsretten som grunnleggende faktorer i samfunnet. Partiet vil skjerpe loven om kartelldannelse for massemedia, for å sikre den enkeltes ytringsfrihet og en fri og åpen demokratisk presse.
§ 04 Samferdselspolitikk
Rogaland Folkeparti vil arbeide for et bedre kollektivt transporttilbud, spesielt i våre større byer. Partiet vil at kollektiv transport skal utøves av private selskaper. Det offentlige har vist at det ikke kan ta seg av dette på en forsvarlig måte. Særlig skoleungdom blir rammet av politikernes manglende vilje og evne til å håndtere kollektivtrafikk. Det offentlige skal yte økonomisk tilskudd direkte til den enkelte som er berettiget til subsidiert transport. Videre må den enkelte kunne kjøpe sin transporttjeneste av det transport selskap som en til en hver tid måtte ønske. Alle nåværende konsesjonsordninger må oppheves. Partiet vil legge ned alle bompengestasjoner fordi disse ikke medfører større bevilgninger til veiprosjekter i Rogaland.
§ 05 Innvandringspolitikk
Norske myndigheter har gjennom de siste tiår ført en innvandringspolitikk som langt på vei har ødelagt vårt tidligere velfungerende norske samfunn. Dette har skjedd uten at folket har fått anledning til å si sin mening i en folkeavstemming. Myndighetenes bevisste politikk for å omdanne Norge til et flerkulturelt, fleretnisk samfunn har skjedd over hodene på folket og i strid med Grunnlovens ånd. De nåværende makthaveres uttalte mål - det flerkulturelle Norge, vil føre til etniske , kulturelle og religiøse konflikter, - og at lenge før dette århundre er til ende, vil det norske folk være i mindretall i sitt land. På denne bakgrunn krever Rogaland Folkeparti at Utlendingsloven tas opp til fullstendig revisjon og at det innføres full innvandringsstopp for fremmedkulturelle inntil forholdene er brakt under kontroll. Dette innebærer at asylinnvandrere som kommer til landet - med eller uten reisedokumenter, avvises på grensen. Videre skal avviste asylsøkere sendes tilbake til hjemlandet. Menneskesmugling må stoppes - om nødvendig med drastiske midler. grenseArbeidet med repatriering må påbegynnes når asylantens hjemland ansees som trygt.
Rogaland Folkeparti vil gå i mot opprettelsen av en muslimsk skole, samt bygging av en moske i Stavanger.
§ 06 Energipolitikk
Rogaland Folkeparti vil arbeide for et fritt og effektivt energimarked. Partiet vil at energimarkedet skal drives av private aktører, men at staten skal ha mulighet til å sette begrensninger for å kunne ivareta landets infrastruktur på energiområdet. Olje og energi skal være billig i Norge. Rogaland Folkeparti vil støtte utbyggingen av Saudavassdragene siden dette miljømessig er en liten, men for fylket verdifull utbygging.
§ 06 Sosialpolitikk
Rogaland Folkeparti vil at enhver etnisk norsk statsborger som har reelt behov for hjelp til et verdig liv, skal ha rett til hjelp. Denne sosialhjelp skal være statens ansvar. Partiet mener at positiv forskjellsbehandling av etniske minoriteter må stoppes - og at utlendingers og asylsøkeres eventuelle sosialhjelp ikke skal overstige norsk minstepensjon.
§ 07 Økonomi og næringsliv
Rogaland Folkeparti ser på jordbruk og fiske som kjernen i en livskraftig bosetting i distriktsnorge. Partiet innser at driftskostnader for jordbruket i forhold til våre sydligere konkurrenter på grunn av klima og geografi, tilsier statlig støtte til disse næringer - uavhengig av EØS-avtalens bestemmelser. Partiet vil beholde viktige og strukturbyggende bedrifter på norske hender.
§ 08 Forsvarspolitikk
Rogaland Folkeparti vil at Norge må sikre sin nasjonale suverenitet gjennom et sterkt nasjonalt forsvar. Partiet innser nødvendigheten av å bibeholde vårt NATO-medlemskap, men vil fortløpende vurdere dette ut fra de konsekvenser dette vil få for Norge som selvstendig nasjon. Partiet ser det som som nødvendig hvor både Hjemmevernet, Sivilforsvaret og frivillig kvinnelig tjenestegjøring må inngå som en del av totalforsvaret. For øvrig ser partiet på militærtjeneste som en samfunnsplikt og at avtjent verneplikt bør gi tilleggspoeng ved søknader om opptak til skoler og universiteter.
§ 09 Politi og rettsvesen
Kriminaliteten har som følge av globalisering, redusert grensekontroll og fremmedinnvandring nærmest eksplodert. Vårt tidligere stort sett velfungerende og lovlydige samfunn er borte. Partiet innser at som en følge av denne utviklingen, må bevilgningene til politi og rettsvesen styrkes. Strengere straffetiltak mot lovbrytere iverksettes, utlendingsloven skjerpes og en styrking av grensekontrollen iverksettes.
Arbeidsleire bør i en viss utstrekning kunne erstatte fengslene.
§ 10 Skatter og avgifter
Rogaland Folkeparti står for en skatte- og avgiftspolitikk som stimulerer til arbeidsinnsats.
Nødvendige inntekter til statens oppgaver bør i større grad skaffes til veie ved skattlegging av forbruk fremfor skattlegging av arbeidsinnsats. Skattenivået må reduseres for de lavere og midlere inntektsgrupper - og spesielt må avgiftene reduseres da de rammer sosialt urettferdig. Partiet vil videre heve bunnfradraget av inntektsskatten og fjerne skatten på vanlige boliger.
§ 11 Utenriks- og bistandspolitikk
Rogaland Folkeparti mener det må føres en utenrikspolitikk som sikrer Norges interesser, og hvor forholdene til andre land må bygge på likeverd og gjensidig respekt.
Norsk medlemskap i internasjonale organisasjoner som FN, NATO og Schengenavtalen, bør vurderes løpende - avhengig av den politikk som føres i verdenssammenheng. Videre bør EØS-avtalen tas opp for gjennomgåelse i Stortinget.
Partiet vil at Norge skal yte støtte til land i tilfelle av naturkatastrofer eller hungersnød. Vår bistandspolitikk må bygge på prinsippet om hjelp til selvhjelp - og en fri handel ut fra færrest mulig restriksjoner.
