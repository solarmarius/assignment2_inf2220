
9/11-01
Jorunn Ringstad, Senterpartiets samferdselspolitiske talskvinne
Senterpartiets alternative statsbudsjett 2002: 1 milliard til veg- og ferjesatsing
Senterpartiet foreslår å bruke over ein milliard ekstra til satsing innan vegsektoren og for å redusere ferjetakstane.
Senterpartiet foreslår å auke løyvingane til vegsektoren med 680 mill. kroner ut over Ap-regjeringa sitt budsjettforslag. Utbetring av flaskehalsar, trafikktryggleik, rassikring og gang- og sykkelvegar vil bli prioritert. Det er i dag mellom 2000 og 3000 som står uten arbeid i anleggsbransjen. Denne ekstraløyvinga frå Senterpartiet ville medverke til at mange ledige hender ville kome i arbeid, samtidig som viktige samferdselsprosjekt kunne blitt realiserte.
I tillegg går Senterpartiet inn for å redusere ferjetakstane med 20 prosent i 2002, og foreslår å auke løyvinga over statsbudsjettet med 220 mill. kroner til dette. Det er eit mål for Senterpartiet at riksvegferjene skal vere gratis i løpet av fem år.
Mange lokalsamfunn, spesielt i Distrikts-Noreg, er avhengig av å bruke ferjer dagleg. Utgifter til bruk av ferjer blir derfor store, særleg for næringslivet og pendlarar. Ein takstreduksjonen vil derfor være positivt og lette utgiftene for mange i distrikta.
For å styrke kollektivtilbodet i heile landet foreslår Senterpartiet å auke løyvinga med 100 mill. kroner til dette føremålet.
Vidare ligg det inn forslag om å løyve 25 mill. kroner ekstra for å realisere viktige hamneprosjekt, og det er foreslått å auka løyvingane til ekspressbussar for å vidareføre kompensasjonsordninga for autodieselavgift på samme nivå som i 2001.
