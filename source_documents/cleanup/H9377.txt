
Ulvik, 14. juli 2005
Venstre, ved partileder Lars Sponheim
Sponheim om de rød-grønne: - fortsatt 6- timersdag og nedprioritert miljøpolitikk fra de rød-grønne
- De rød- grønne varslet at de idag ville legge frem prioriterte politiske saker de er enige om. Da er det oppsiktsvekkende at man ikke benytter muligheten til å skrinlegge det sterkt samfunnsfiendtlige forslaget om 6- timersdagen, sier Lars Sponheim.
- I og med at både SVog LO går inn for 6-timersdagen og vi vet hvilken innflytelse LO har kjøpt seg til i AP, ligger dette som en udetonert bombe og en konstant trussel mot velferd og næringsliv fra de rød-grønne, sier Sponheim
- Miljøpolitikken er dessuten kommet fullstendig i skyggen i de rød-grønnes arbeids-regnskap. Dette er en alvorlig bekymringsmelding til miljøbevegelsen og til de som ønsker at en offensiv og moderne miljøpolitikk skal videreføres, sier Venstres partileder Lars Sponheim.
- Her signaliseres det at miljøet blir den store taperen i en evt. rød-grønn regjering. SV synes allerede å være på vikende front mot et miljøfiendtlig LO-styrt AP og et reaksjonært SP som vil ha vernestopp og utrydde ulven, sier Sponheim.
