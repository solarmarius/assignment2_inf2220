
27. april 1999
Frå stortingsrepresentant Olaf Gjedrem
-Distrikta har no ei historisk sjanse til å snu ei negativ utvikling
-At Arbeiderpartiet ikkje vil innrømme at partiet sin politikk har skada distrikta, er forståeleg men ganske provoserande å høyre på. Dette seier stortingsrepresentant Olaf Gjedrem (KrF) etter å ha fylgt dagens distrikts- og regionalpolitiske debatt i Stortinget. Sjølv la Gjedrem i sitt innlegg vekt på at 1999 blir det første året med ei sterk samordna satsing på å profilere distrikta sine fortrinn.
Nyleg blei det lagt fram tal som syner at 8000 menneske har flytt frå distriktskommunane til sentrale område det siste halvtanna året. -Dette er ikkje gode tall, men gjer inga grunnlag for å karakterisera Regjeringa si satsing på distriktskommunane.
Gjedrem minna Stortinget på at det var først nå i årets statsbudsjett at Regjeringa fikk ei løyving som gjer det mogleg å utøva ein sterk påverknad til fordel for distrikta. "Distriktskvinneåret" og ungdomssatsinga er viktige skritt i riktig retning, meiner Gjedrem.
-Alternativet til å lukkast i distriktspolitikken er utarming av bygdene og omfattande pressproblem i byane, uttaler Gjedrem. Han la vekt på at kommunane i større grad må innsjå og ta konsekvensen av at dei deltek i ein sterk konkurranse med sentrale kommunar. -Eg er einig med Lodve Solholm i FrP når han ønskjer å få fram alt det positive ved å bu i småkommunar, men me må samtidig hugse på at det er meir enn arbeidsplassar som skaper gode livsgrunnlag. -Kommunane må også kunne vise til natur- og kulturlandskap, god plass, gode og breie kulturtilbod, stadig betre kommunikasjonar, ein god sosial tryggleik og god grunnutdanning, hevder Olaf Gjedrem.
