
mandag 17. juni 1996 16:30:53
Oslo 17.06.96
Venstre seier i revidert
Ingen tv-avgift på multimediautstyr
Etter forslag fra Venstre går et flertall i finanskomiteen imot å utvide radio-og tv avgiften til også å gjelde multimediautstyr. Dette går fram av innstillingen til revidert nasjonalbudsjett.
- Det ville vært urimelig om multimediautstyr skulle avgiftsbelegges på samme måte som radio-og tv fordi det er muligheter til å ta disse signalene inn på eks. en PC. Vi ønsker jo å gjøre datautstyr tilgjengelig for flest mulig. Da må vi legge forholdene til rette for dette, og ikke
utvide avgiftsgrunnlaget, sier Venstres lars Sponheim.
Toll og avgiftsdirektoratet var i ferd med å utvide avgiftsgrunnlaget da Stortinget grep inn. Nå krever flertallet krever at framtidige utvidelser av avgiften skal behandles av Stortinget.
