
8. desember 1999
Grethe G. Fossum
- Mer til de små
Familie-, kultur- og administrasjonskomiteen har avgitt budsjettet for Barne- og familiedepartementet, og forliket mellom Arbeiderpartiet og sentrumspartiene har sikret mer til de små.
- Vi er kjempe glade for at vi har klart å øke statstilskuddet til barnehageplasser for de under tre år med hele 5 prosent. Nå er det opp til kommunene å sørge for at denne økningen kommer småbarnsforeldrene til gode, ved å senke barnehagetakstene tilsvarende, uttaler Grethe G. Fossum fra Arbeiderpartiet.
- Målet er at staten også for de minste barna skal inn med 40 prosent av driftskostnadene, men dette er et steg i riktig retning, fortsetter Fossum.
- Vi har også klart å finne penger til å videre føre prosjektet i Gamlebyen i Oslo, hvor alle fireåringene med innvandrerbakgrunn får gratis barnehageplass, avslutter Grethe G. Fossum.
