
Mandag 17. januar 1994
Stortingsrepresentant May-Helen Molvær Grimstad i Ørsta KrF:
TØFT NÅR DESINFORMASJON NÅR LENGER ENN SAKINFORMASJON
-Det er tøft når desinformasjon når lenger enn sakinformasjon, og vi ikkje når skikkelig fram til våre eigne medlemmar eingong. Reaksjonane etter haustens budsjettforlik mellom Kristeleg Folkeparti og Arbeidarpartiet vart litt av ein elddåp i så måte. Det sa stortingsrepresentant May-Helen Molvær Grimstad då ho tala på årsmøtet til Ørsta KrF. Ho sa og at dei fyrste månadane som stortingsrepresentant hadde gjort henne "rikare på røynsler men fattigare på illusjonar".
-Eg hadde ikkje trudd at politikarar frå andre parti kunne være så kyniske som ein del av dei synte seg å være. At lettvinte påstandar om lovnadsbrot og uforpliktande overbud etter at forliket var kjend skulle sitte så løst, var både overraskende og skuffende, sa May-Helen Molvær Grimstad. Ho vedgjekk at vedtaket i det fyrste gruppemøtet om å stø eit eventuelt framlegg om å trekkje Noregs EU-søknad kunne vore kommunisert betre, men minna om at sju av dei 13 representantane i gruppa var nye, og fleire av dei hadde hatt EU-mostanden høgt oppe på sin prioriteringsliste under valkampen.
-Hadde hele gruppen sagt nei til å stø framlegget, ville nok det også skapt rabalder. Eg såg det som heilt logisk å stø eit slikt framlegg, i og med at KrF stemde imot at det skulle søkjast om EU-medlemskap i det heile, sa May-Helen Molvær Grimstad på årsmøtet i Ørsta KrF fredag.
May-Helen Molvær Grimstad sa seg kritisk til omlegginga av DU-virkemidlar, der mellom anna Ørsta og Volda har vorte "nedgradert" når det gjeld tildelinga av distrikspolitiske verkemidlar. KrF hadde ynskt at departementet sine vurderingar når det gjeld korleis dei ulike virkeområda skal vurderes, skulle leggas fram for Stortinget.
-Arbeidarpartiet, Høgre og Framstegspartiet stemde imot dette, og dermed vart Stortinget avskore frå å kunne ha ein finger på rattet i denne viktige delen av distrikspolitikken, sa ho.
Når det gjeld familiepolitikken, sa den unge stortingsrepresentanten og småbarnsmora at den i altfor mange år kun har vore basert på behova til utearbeidande kvinner, slik at dei heimearbeidane er kome heilt skjevt ut.
-Dette er ein parodi på jamnstillingspolitikk. Kontantstøtte vil være det beste svaret på dette, og eg synes det ville være glimrande om det vart fleirtall i Stortinget for denne saka i 1994, som jo er FN sitt internasjonale familieår, sa May-helen Molvær Grimstad til slutt.
