
20.11.2000
Marit Tingelstad,
Pressemelding fra
IKKE BUDSJETTKUTT FOR KIRKELIGE FELLESRÅD
- Senterpartiet er svært glad for at det ikke blir budsjettkutt for kirkelige fellesråd, sier stortingsrepresentant Marit Tingelstad (Sp).
Arbeiderpartiet har systematisk foreslått kutt på kirkeområdet. Det blir det ikke noe av etter at Sentrumspartiene har forhandlet med Arbeiderpartiet. Forslaget om økte prestestillinger videreføres.
Stortinget må opprettholde statlige bidrag til den kirkelig (lokale) administrasjon slik det er nedfelt i ny kirkelov. Kommuneøkonomien er trang nok fra før.
Tingelstad mener videre at det er direkte oppsiktsvekkende at Regjeringen foreslo store endringer for Opplysningsvesenets Fond før Stortinget har fått seg forelagt den varslede proposisjonen om Kirkens økonomi. - Hvis vi mener noe med større frihet for kirken, slik kirkelovens intensjon er, må dette følges opp med budsjettmessig ryddighet. Det har sentrumspartiene sørget for i forhandlingene. Dette er svært positivt, sier Marit Tingelstad
