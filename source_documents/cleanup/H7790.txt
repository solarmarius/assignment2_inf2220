
Valg 2003
Felleslista til Senterpartiet og Miljøpartiet De Grønne
Vi gjør Oslo grønnere!
Slik vil vi sørge for GOD SAMFERDSEL
Heve det offentlige tilskuddet til Sporveiene fra 30 til 50 prosent, opp på nivå med andre storbyer.
Kjøre 10-minutters ruter med t-banen og 5-minutters ruter med trikken innenfor ring 3.
Øke antallet kollektivfelt og bygge nye trikketraseer der trafikkgrunnlaget er størst. Dette finansieres gjennom veiprising.
Gjenåpne Kjelsåstrikken og Kolsåsbanen.
Etablere et felles kollektivselskap for Oslo og Akershus som har ansvar for utvikling av kollektivtilbudet og innkjøp av tjenester.
Ta tak i ideer fra andre storbyer, for eksempel gratis trikk.
Premiere vraking av bilen uten katalysator gjennom utstedelse av årskort på Sporveien som ekstra vrakpant.
Slik vil vi sørge for OMSORG FOR ALLE
Garantere alle barnehageplass i nærheten av bosted eller arbeidsplass.
Innføre gratis barnehagetid for 4-5-åringer for barn i fremmedspråklige familier.
Redusere husleia på kommunale boliger til under markedspris.
Omregulere ubrukte næringseiendommer til boligformål.
Tilrettelegge for at frivillige organisasjoner skal kunne drive eldreomsorgen.
Vri kommunale avgifter fra fastbeløp pr. husstand til betaling etter forbruk.
Styrke morsmålopplæringa i grunnskolen, samt øke ressursene til norskoppfølging for innvandrere.
En stemme til Felleslista er en stemme mot EU.
I perioden frem mot stortingsvalget i 2005 legges grunnlaget for neste EU-kamp. Du kan derfor bruke kommunevalget til å gi et signal om hvilken vei EU-kampen bør ta. Oslo bystyre behandler dessuten EU/ EØS-saker på nesten hvert eneste møte. Vi vil inn presse fram en mer EØS-kritisk politikk i Oslo, f.eks. i saker om hjemfallsrett til fossene som forsyner Oslos innbyggere med ren energi, fornuftig fordeling av anbud og oppdrag for kommunen, og tildeling av kom- munale tilskudd til nystartede virksomheter. Oslos befolkning ønsker trygge lokalmiljø, mindre biltrafikk rundt barnehagene, grønt gress under nakne føtter og en hovedstad som tar vare på sine innbyggere. Vil du jobbe for dette, hører du til hos oss!
