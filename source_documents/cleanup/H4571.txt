
7. desember 1999
Anneliese Dørum
- Det hjelper ikke med lønn i himmelen
- Mange prester opplever høy arbeidsbelastning, og når det heller ikke finnes nok penger til vikarer er det en god del prester som ikke får tatt ut sin lovfestede fritid, sier Anneliese Dørum, kirkepolitisk talsperson for Arbeiderpartiet.
- Arbeiderpartiet er opptatt av å bedre arbeidsforholdene for prestene, og vi er derfor glad for at sentrumspartiene og Ap har gått sammen om å opprette flere prestestillinger i budsjettet for 2000, sier Dørum.
- Videre har vi lagt vekt på at diakonene spiller en viktig rolle i Den norske kirken, ikke minst i forhold til det frivillige engasjementet. Til sammen styrker sentrumspartiene og Arbeiderpartiet preste- og diakonstillingene med 3 millioner, sier Dørum.
- Mange tror kanskje prester og diakoner får sin lønn i himmelen, men en god arbeidsgiverpolitikk er viktig også i kirken, sier Dørum, etter at Kirke-, utdannings- og forskningskomiteen har avgitt sin innstilling til statsbudsjettet for 2000.
