
Dato:1. februar 2001
FREMSKRITTSPARTIETS
STORTINGSGRUPPE
Fra stortingsrepresentant John I. Alvheim (FrP)
GI BÆRUM-LEGEN FULL OPPREISNING!
Overlege Axel Wannag i helsedivisjonen i Arbeidstilsynet har, iflg. Aftenposten, gitt 80 leger på Lægeforeningens seminar klar beskjed om at Carl-Magnus Edenbrandt  legen på Bærum sykehus som meldte fra om at en kollega ga kreftpasienter på Bærum sykehus aktiv dødshjelp  må rehabiliteres og kompenseres umiddelbart dersom man mener noe med at det skal være trygt å si fra om mulige medisinske feil i Norge. Sosialkomiteens leder, stortingsrepresentant John I. Alvheim (FrP) gir overlege Wannag full støtte!
- Det er uholdbart at leger, som faktisk tar det ansvaret å si fra når andre misbruker sin stilling, risikerer å bli utstøtt og ødelagt, sier John I. Alvheim. - Det er en kjent sak at leger dekker hverandre  og alltid har gjort det. Vi kan imidlertid ikke akseptere at de ser gjennom fingrene med at kolleger tar pasienters liv eller foretar andre faglige eller etiske tvilsomme handlinger som truer pasientenes alminnelige sikkerhet, sier Alvheim.
- Jeg støtter fullt ut overlege Axel Wannags uttalelser om kollegaen Carl-Magnus Edenbrandt. Jeg synes den undersøkelsen Aftenposten viser til, om hvordan livet har artet seg for dem som har tatt den belastningen å si fra om kollegers medisinske feil, gir viktige indikasjoner på at vi her bør statuere et eksempel og gi Edenbrandt både erstatning og oppreisning. Det er viktig å slå fast at det er akseptabelt å varsle om feil som gjøres  også i helsevesenet  dersom vi skal kunne være trygge på at feil og overgrep ikke får skje igjen, avslutter Alvheim som vil be helseminister Tore Tønne ta et initiativ i saken til Edenbrandt.
