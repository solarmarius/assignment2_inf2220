
Oslo, 25. august 2003
Svarstad Haugland presenterer KrFs eldrepolitiske omsorgspakke
Kristelig Folkepartis leder, Valgerd Svarstad Haugland, besøker Mandal onsdag 27. august. Hun vil i forbindelse med besøket presentere KrFs eldrepolitiske omsorgspakke.
Svarstad Haugland ankommer Mandal kl. 14.30. Hun vil under oppholdet bli fulgt av KrFs kandidat ved direkteordførervalget i Mandal, Øistein Garcia De Presno.
Mandalskameratene får besøk av Svarstad Haugland i Idrettsparken kl. 14.30. Vigelands Hus blir besøkt kl. 15.15, og kl. 15.45 går turen til Risøbank (ved Sjøsanden). Der vil Svarstad Haugland bl.a. møte representanter fra kommuneadministrasjonen.
Valgerd Svarstad Haugland presenterer KrFs eldrepolitiske omsorgspakke for pressen på Risøbank kl. 15.45.
Svarstad Hauglands Mandalsbesøk avsluttes med et åpent KrF-møte i 2. etasje i lokalene til Lindesnes Avis kl. 17.00 - 19.00. Temaet for møtet er familie- og omsorg.
