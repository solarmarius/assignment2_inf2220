
Tranøy FrP
Valgprogram for Fremskrittspartiet i Tranøy for valgperioden 2003-2007
Lokal forvaltning:
Tranøy kommune skal være serviceinnstilt og tilby sine tjenester til en lavest mulig kostnad og med minst mulig byråkrati.
Hovedregelen skal være at kommunen nytter JA-stemplet, med mindre svært tungtveiende argumenter taler imot.
I de tilfeller konkurranseutsetting medfører en lavere pris og tilfredsstillende løsning for øvrig, skal kommunale tjenester privatiseres.
Tranøy kommune må legge forholdene best mulig til rette for næringsvirksomhet og privat initiativ. Det er gjennom kreativitet, nytenkning og satsningsvilje at arbeidsplasser utvikles - ikke gjennom kommunale vedtak og restriksjoner­
Tranøy kommune skal selv ikke være aktiv eier i næringsvirk­somhet innenfor konkurranseutsatte næringer.
Det må satses bredere på interkommunalt samarbeid innenfor landbruk, skogbruk og miljø.
Gjennomgang av kommunens oppgaveløsning:
All kommunal virksomhet gjennomgås med sikte på:
· å klart definere mål for den enkelte virksomhet
· å effektivisere beslutningsprosessene og at beslutningene tas på lavest mulig nivå nærmest bruker å sikre aktiv brukermedvirkning i søknadsprosess og utredningsprosess
· å sikre kvalitet i alle ledd
· å overføre ressurser fra administrasjon og ledelse til praktisk tjenesteyting, herunder en kritisk gjennomgang av avdeling for teknisk, miljø og landbruk.
· å se på forholdet mellom adm.kostnader og vedlikeholdskost­nader vedr. Tranøy Boligstiftelse.
· å knytte resultatansvar og resultater direkte opp mot anset­telse og avlønning. Dominoeffekt-systemet vedrørende fast­settelse av lederlønninger må kommunen gå bort fra snarest
· å utrede nærmere behovet for å ansette person med juridisk kompetanse i rådmannens stab.
Næringsliv og turisme:
Befolkningen i Tranøy er helt avhengig av et næringsliv som skaper de verdier som skal fordeles. Vi vil arbeide for å bedre vilkårene for næringslivet slik at verdiskapningen økes og nye arbeidsplasser skapes. Vi vil legge til rette for nye næringer med vekstpotensiale.
Vi vil sikre næringslivets rammebetingelser ved;
· å sikre godt utbygd infrastruktur tilpasset næringslivets behov å arbeide for å få utbygd bredbånd i hele kommunen.
· å redusere skatter og avgifter inklusive kommunale avgifter for å bedre konkurransevilkårene for næringslivet.
· å fortsatt legge forholdene til rette for hyttebygging i kom­munen.
· å bidra til at Statsskog og vernemyndighetene forstår verdien av Anderdalen Nasjonalpark som turistmål. En bedre tilrette­legging og styring av ferdselen i Anderdalen vil skape grunnlag for nye arbeidsplasser og næringsvirksomhet i kommunen. å forhindre vern av fjordområder
Eldreomsorg
Tranøy FRP mener at vi må ta vare på våre eldre i kom­munen. Det er de eldre som har bygd opp velferdsstaten som vi lever i.
De senere år har det vært en positiv utvikling i Tranøy kom­mune med utbygging av den åpne omsorgen. Tranøy FRP vil gi brukeren valgfrihet og mulighet til å bo hjemme så lenge dette er forsvarlig, og brukeren selv ønsker det. Ordninger med hjemmehjelp, hjemmesykepleie og trygghetsalarmer gjør at dette er mulig i langt større grad enn tidligere. Ordningen med omsorgslønn til pårørende som frivillig tar på seg omsorgs- og pleieansvar for eldre, må videreutvikles og forsterkes.
Avlastningsplasser er et viktig fundament i den åpne omsor­gen. Derfor må antall avlastningsplasser økes.
Funksjonshemmede
Tranøy FRP ønsker å utvide ordningen med personlige assis­tenter. Det er uakseptabelt når unge funksjonshemmede plasseres på sykehjem. Disse skal ha krav på verdige boforhold tilpasset deres behov gjennom tilrettelagte boliger.
Etablerte arbeidstilbud for psykisk utviklingshemmede bør opprettholdes og videreutvikles.
Skole, barnehage og SFO
Tranøy FRP vil arbeide for at det blir bevilget nok ressurser til å opprettholde et godt og variert undervisningstilbud i skolen, og at elevene får den undervisningen de har krav på. Vi vil at skolene i Tranøy skal ha obligatorisk undervisning i folkeskikk, respekt for liv og helse og oppførsel og respekt for lærere og medelever.
Tranøy FRP vil arbeide aktivt for at det skal bli full barne­hagedekning i kommunen, og at tilbudet blir mer brukertilpasset med henblikk på åpningstid og delte/reduserte plasser.
Tranøy FRP vil arbeide for at det ansettes daglig leder med førskolelærerutdanning ved skolefritidsordningene i kom­munen.
Reindriftsnæring:
Dagens regelverk og myndighetenes praktisering av regelverket medfører at en marginal næring legger beslag på store arealer i kommunen, og skaper unødige proble­mer for annet virksomhet.
Tranøy FRP mener at det må være fullt mulig å lage et regelverk som kombinerer hensynet til alle parter, og derved bidra til å unngå unødige konflikter. Gammel urett kan ikke gjøres om med ny urett!
Landbruk:
Tranøy FRP vil arbeide for frie, selvstendige bønder. Vi ønsker at bonden skal gjenvinne sin frihet ved at jord- og skogbrukere fritt skal kunne utnytte de naturgitte fortrinn og kunne gi lokale forbrukere tilgang til rene nordnorske landbruksprodukter.
Vi vil arbeide for:
å sikre en sterk eiendomsrett.
å avskaffe bo- og driveplikten. For større landbrukseiendom­mer avskaffes bo- og driveplikten 5 år etter nedleggelse av tidligere drift, uavhengig av om eiendommen høstes i mellomtiden.
å arbeide for en fornuftig ressursforvaltning av offentlige beitemarker.
å åpne for mer skogsdrift i Statsskogs eiendommer av private.
·
Samferdsel
En god veistandard er avgjørende viktig for effektiv tran­sport, næringsliv, bosetting og trivsel. Tranøy FRP vil arbei­de for at fylket ruster opp fylkesveiene med fast dekke, og at staten tar sitt ansvar for at riksveinettet holder en forsvarlig standard inklusiv utbygging av gang- og sykkelveier.
Tranøy FRP har som målsetting at kommunale veier skal opprustes og vedlikeholdes best mulig, og med fast dekke i alle etablerte og planlagte boligfelt.
Miljø:
Tranøy FRP ser det som en grunnleggende og viktig oppgave å ivareta miljøet.
Tranøy FRP vil arbeide for at verneplaner og verneinteresser ikke skal gå på bekostning av den private eiendomsretten eller legge hindringer i veien for fiskeoppdrett og øvrig næringsvirksomhet.
Snøscooterbruk:
Tranøy FRP mener at motorisert friluftsliv er viktig for folks trivsel og velvære i en utkantkommune. Vi vil arbeide for at kommunen i forpliktende samarbeid med interesseforeninger legger forholdene til rette for opprettelse av egne snøscooter­løyper i valgperioden,
