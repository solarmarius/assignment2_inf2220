
15.12.2003
Valgkomiteen i KrF v/ Hans Olav Syversen
Valgkomiteens innstilling til ny partiledelse i KrF
Valgkomiteen har innstilt Dagfinn Høybråten til ny leder i KrF. Komiteen har videre innstilt Dagrun Eriksen og Bjørg Tysdal Moe som kandidater til vervet som 1. nestleder. Knut Arild Hareide foreslås gjenvalgt som 2. nestleder. Valgkomiteens innstilling er enstemmig.
-KrF vil gjennom Dagfinn Høybråten få en visjonær leder, noe norsk politikk vil trenge i årene som kommer. Høybråtens politiske handlekraft og gode strategiske evner vil være viktige egenskaper for KrF i den fasen partiet nå er inne i, sier lederen for valgkomiteen Hans Olav Syversen.
Når det gjelder innstillingen til 1. nestleder har komiteen valgt å fremme to dyktige kvinner med ulikt ståsted og erfaringsbakgrunn: Dagrun Eriksen er stortingsrepresentant, mens Bjørg Tysdal Moe representerer det lokalpolitiske perspektivet som varaordfører i Stavanger.
Knut Arild Hareide ble valgt som 2. nestleder på KrFs landsmøte i mai. Hareide nyter stor tillit i organisasjonen, og komiteen har ikke sett det som naturlig å sette opp motkandidat til
ham.
Ny partiledelse velges på ekstraordinært landsmøte i Bergen 23. januar.
