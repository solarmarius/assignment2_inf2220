
Vadsø FrP
Kommunevalget Vadsø 2003
Fremskrittspartiets hovedoppgaver:
Arbeide for sterk nedsettelse av skatter, avgifter og offentlige inngrep
· Skattelette gir alle mer å rutte med og skaper aktivitet. Det skal være et lavest mulig totalt skattetrykk og kommunene skal selv fastsette sitt skattenivå.
· Avgiftslette gir deg lavere priser på varene og gir næringslivet bedre rammevilkår
Vadsø Fremskrittsparti vil i perioden 2003-2007 arbeide for
· Eiendomsskatten avskaffes
· Boligskatten avskaffes
· Parkeringsavgiften ikke gjeninnføres
· Rettferdig beregning av vann- og kloakkavgifter og at tilknytningsgebyrer for utvidelser/ garasje ikke beregnes
· Likevekt i likningstakstene for gamle og nye bygg
Vadsø Fremskrittsparti vil:
· at Vadsø blir en JA-kommune, der byens politikere tjener som ombud for folk flest og ikke gjemmes bort i en jungel av byråkrati og avmakt
· arbeide for at staten i all hovedsak finansierer grunnskole og helseomsorg, og ved dette at kvaliteten i skole- og helsetilbudet sikres uavhengig av Vadsø kommunes økonomi
· kreve konkurranseutsetting av kommunale tjenester, der kommunen setter kravene kravene til kvalitet på tjenestene
· bygge ned Vadsø som mottaksstasjon for flyktninger og asylsøkere. Vadsø kommune mangler viktige tjenester for fullverdig integrering
· oppgradere gatenettet i byen og tettstedsområdene
Helse og eldreomsorg
· Gi alle innbyggere et godt helsetilbud, herunder tannhelsetjenesten
· Sikre diabetessykepleier og utstyr ved Vadsø helsesenter for oppfølging av pasienter mht. innkalling til jevnlige kontroller og for veiledning
· Styrke de hjemmebaserte omsorgstjenestene med hjemmehjelp og hjemmesykepleier
· Tilrettelegge for at eldre som vil skal få bo hjemme så lenge de selv ønsker
· Gratis trygghetsalarm til alle eldre
· Gjeninnføre dagsentertilbudet til hjemmeboende eldre
· Gi de eldre en verdig alderdom i tråd med egne ønsker og behov
Helse og eldreomsorg
Skole, barnehage og skolefritidsordningen (SFO)
· Skolen skal prioritere de viktigste oppgavene og være en plass for å "være og lære"
· Ordentlige forhold for elever og lærere med tidsriktige klasserom og skolemateriell
· Brukerstyret skole der foreldre og elever gis makt til å påvirke
· SFO skal være frivillig som i dag og skolen må ikke ta ansvaret for barna fra foreldrene
· SFO kan betjenes av foreninger og lag som arbeider med barn og unge
· Kommunale og private barnehager skal likestilles
Innvandrere, flyktninger og asylsøkere
· Kommunen må presentere et innvandrerregnskap for flyktninger og asylsøkere
· Minimumskrav til asylmottak skal oppfylles for å motvirke kriminalitet og utrygghet
· Personer av innvandrerbakgrunn med grunnskoleutdanning fra Russland m.fl. land, gift og bosatt i komunen, skal få norskinnlæringen økt til et timetall på lik linje med flyktninger og asylsøkere. I arbeidsmarkedskøen skal hensynet til disse Vadsøborgere veie tyngst.
Kompetansebygging og næringsutvikling
· Kommunen må utnytte fagmiljøet i fylkeshovedstaden til kompetanseutbygging
Kompetansen bør styrkes innenfor bergverk, vindkraft, oppdrett og marine miljøer, turisme m.m., kort sagt enorme uutnyttede ressurser i Varangeren og på Varangerhalvøya.
Handels- og kulturbyen Vadsø
· Vi ønsker næringslivet velkommen i kulturlivssatsningen i kommunen
· Avsatte kulturmidler skal prioriteres lag og foreninger som jobber for barn og ungdom
Vadsø FrP ønsker torghandelen tilbake og kontaktflaten mot Russland og Finland utvidet.
Se også FrPs fylkesvalgprogram for 2003-2007
