
Dato: 2. mars 2001
FREMSKRITTSPARTIETS
STORTINGSGRUPPE
Fra stortingsrepresentant John I. Alvheim (FrP)
FORNUFTIG RASJONALISERING!
Regjeringen går nå inn for en rasjonalisering av byråkratiet i Helse-Norge. Vi skal slippe å forholde oss til en rekke institusjoner og underavdelinger i helseforvaltningen og departementet og der vil forhåpentligvis bli lettere å nå frem for publikum. FrP synes dette er en meget positiv utvikling og hilser en reduksjon av byråkratiet velkommen!
-Dette ser jeg positivt på, sier Fremskrittspartiets helsepolitiske talsmann John I. Alvheim. - Dette kan bli en vesentlig reduksjon av det offentlige byråkratiet og en forenkling av system og rutiner som alle vil være godt tjent med. Jeg håper på at en del av de forvaltningsleddene som nå skal samles under en ledelse vil forsvinne helt etter hvert. Her kan det spares både penger og ressursser, sier Alvheim.
- En av de viktigste sakene for FrP helt fra partiets opprinnelse har vært å få redusert byråkratiet i Norge. Det er gledelig at Helse-Norge nå ser ut til å ha oppfattet fordelene ved og behovet for å rasjonalisere i offentlig sektor, sier Alvheim som antar at det er den tidligere næringslivslederen, nåværende statsråd Tore Tønne, som står bak dette viktige initiativet.
