
09.04.02
Vegard Martinsen, (DLF)
Hvordan avskaffe fattigdom
Aftenposten forteller idag hvordan Fellesorganisasjonen for barnevernspedagoger, sosionomer og vernepleiere (FO) ønsker å avskaffe fattigdom i Norge: 125000 kroner i minstetrygd, gratis barnehage for familier som tjener mindre enn 225000 kroner, alle egenandeler inntatt i frikort-ordningen.
Dette er en helt fofeilet angrepsmåte. Måten å løse fattidomsproblemet er følgende: gjør det lett å tjene penger! Dvs. alle restriksjoner på arbeide må opphøre. Det må bli mulig å ta seg en jobb uten at arbeidsgiver og ansatt må ha en drøss med tillatelser eller gå igjennom en enorm papirmølle. Mao.: avskaff ordninger med arbeidstillatelse; avskaff all beskatning; avskaff innrapporteringsplikt til det offentlige; avskaff ordninger med krav om fast ansettelse; gjør det mulig for ansatte og arbeidsgivere selv å bli enige om lønn, arbeidstid, arbeidsforhold, feriepengeordninger, osv.
Kun dette vil gjøre det mulig å avskaffe fattigdom for alle som er villige til og istand til å arbeide.
FOs forslag vil kun gjøre problemene større. Veien ut av fattigdom er arbeide. Å bli betalt fordi man er fattig vil ikke motivere noen til arbeide seg ut av fattigdommen, tvert imot, FOs forslag vil passivisere alle de er ment å hjelpe.
