
6. april 2004
KrF
Mer skjønn i innvandringspolitikken
Innvandringspolitikken må ta utgangspunkt i mangfoldet blant at flyktninger, asylsøkere og innvandrere. er en mangfoldig gruppe Det må derfor kunne benyttes mer politisk skjønn i behandlingene av søknadene enn det gjøres i dag, uttaler Kristelig Folkepartis sentralstyre.
40 millioner mennesker er på flukt - fra krig og overgrep. Norge er forpliktet av internasjonale konvensjoner og avtaler når det gjelder vårt ansvar for å hjelpe mennesker på flukt. Det norske internasjonale engasjementet for verdens flyktninger er motivert av solidaritet med de som flykter og med de land som sterkt berøres av flyktningstrømmer. Norsk innvandringspolitikk er også et nasjonalt ønske om mest mulig kontroll og forutsigbarhet med innvandringen til Norge. I det siste ligger bl.a. et behov for å skille reelle flyktninger fra andre som søker opphold.
Etter 1. januar 2001 kan Kommunal- og regionaldepartementet som hovedregel ikke instruere UDI/UNE om lovtolkning, skjønnsutøvelse eller avgjørelsen av enkeltsaker etter utlendingsloven. Unntak gjelder i saker vedrørende rikets sikkerhet eller når utenrikspolitiske hensyn gjør seg gjeldende.
Det utøves stor grad av skjønn knyttet til forvaltningen av utlendingsloven. Skjønn er ikke bare juridisk basert, men kan også inneholde politisk skjønn. Fordi politisk ledelse i departementet har det overordnede ansvar for utlendingsloven og statsborgerloven, har manglende mulighet til å instruere forvaltningen i noen tilfeller vært problematisk. Denne tilsier behov for endringer i regelverket.
For KrF er det viktig:
· at nye tiltak må tadet ta hensyn tiltil individets rettssikkerhet.
· å gi politiske myndigheter bør hastørre innflytelse på utlendingsmyndighetenes prinsipp-avgjørelser.
· at organiseringen av UDI og UNE må gjennomgås på nytt med det formål å bedre sikre at Kommunal- og regionaldepartementet kan ivareta sitt ansvar som overordnet instans for utlendingsforvaltningen.
· at departementet får innsyn i UNEs saksbehandling.
Alle mennesker har lik verdi og skal behandles med respekt, uavhengig av kjønn, alder, religion, etnisk opprinnelse, hudfarge, funksjonshemming og seksuell legning. Alle skal ses på som enkeltmennesker. Målsetningen er fortsatt klar: vi skal sikre personer som risikerer forfølgelse i sitt hjemland beskyttelse i Norge, uttaler KrFs sentralstyre.
