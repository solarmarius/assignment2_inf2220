
mandag 19. mars 2001 14:40:05
Gunnar Kvassheim (Venstre):
- Spennende brudd med Ap-tradisjonen
- John G. Bernander er et spennende og godt valg. Utnevnelsen er også et lenge etterlengtet brudd med tradisjonen for at en Ap-regjering utnevner partikolleger til denne sentrale stillingen i norsk medieverden. Det sier Venstres nestleder Gunnar Kvassheim i en kommentar til dagens utnevnelse av John G. Bernander som ny NRK-sjef.
Bernander har gjort seg bemerket som en engasjert og kunnskapsrik person med bredt samfunnsengasjement, og har bred ledererfaring. Dette er helt sentrale egenskaper i stillingen som NRK-sjef. - Jeg har tillit til at han også vil sørge for å knytte til seg nødvendige kompetansepersoner på kulturpolitiske spørsmål, sier Gunnar Kvassheim.
- Venstre er spesielt opptatt av at NRKs oppgaver som kulturformidler, og at NRK skal lede an i å stimulere til bredbåndsutbygging over hele Norge, slik at alle kan ta del i de nye digitale medietilbudene som kommer. - Jeg ser fram til å gjøre meg kjent med Bernanders visjoner for NRK på disse områdene, sier Kvassheim.
