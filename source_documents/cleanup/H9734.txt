
Oslo, 10.november 05
Dagfinn Sundsbø, stortingsrepresentant for Senterpartiet:
Reverserer kutt i permitteringsreglene.
-Jeg er glad regjeringen har funnet det mulig å reversere de verste kuttene i retten til dagpenger under permittering. Dette kan redde mange arbeidsplasser, ikke minst i sesongpreget virksomhet i distriktene, sier Dagfinn Sundsbø Senterpartiets medlem i Arbeids- og sosialkomiteen som kommentar til den fremlagte tilleggsproporsjonen. Regjeringen øker nå rammene til dette formålet med 180 mill.kr, noe som gir en lovbestemt dagpengeperiode på 34 uker.
Sundsbø viser til at arbeidslivets organisasjoner både på bedrifts- og ansattsiden har advart sterkt mot de store kuttene som det ble lagt opp til i Bondevik II Regjeringens budsjett forslag.
Bondevik-regjeringen foreslo å redusere den lovbestemte dagpengeperioden til 26 uker. Denne perioden blir nå utvidet til 34 uker.
