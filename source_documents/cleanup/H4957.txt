
01.08.2001
Olav Magne Thyri
reduksjonen 9 %. I statsbudsjettet for neste år vil det komme en ytterligere reduksjon.
Regjeringen Stoltenberg har redusert el-avgiften med ett øre per kilowattime fra 1. juli i år. I prosent utgjør
Arbeiderpartiet reduserer strømregningen
Regjeringen Stoltenberg har redusert el-avgiften med ett øre per kilowattime fra 1. juli i år. I prosent utgjør reduksjonen
9 %. I statsbudsjettet for neste år vil det komme en ytterligere reduksjon.
For å løse det grunnleggende problemet med at vi bruker mer strøm enn vi produserer, ønsker Regjeringen å øke produksjonen ved å stimulere til modernisering av eksisterende kraftverk, bygging av minikraftverk og satsing på gasskraftverk. Vi bør bruke vår egen naturgass og ikke gi bort verdiskapning og arbeidsplasser til andre land. Det er i tråd med Arbeiderpartiets tradisjon å bygge og utvikle industri.
Fra 1. januar 2002 vil det bli opprettet et nytt selskap for energiøkonomisering med base i Trondheim. Selskapet skal være en pådriver for energisparing. Blant annet ved å fordele mer enn 500 mill. kroner årlig i støtte til Enøk-tiltak som bioenergi, varmepumper, vindkraft og miljøvennlig bruk av gass.
Et tiltak som bør vurderes er at staten i år med høye strømpriser, reduserer avgiften tilsvarende inntektsøkningen. I 2001 vil staten ta inn et betydelig større beløp enn forutsatt i statsbudsjettet. Etter min mening burde avgiften blitt redusert tilsvarende, fordi prisøkning på strøm rammer hardest de som er dårligst stilt fra før, barnefamilier og minstepensjonister.
