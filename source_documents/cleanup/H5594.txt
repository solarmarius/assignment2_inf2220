
22/02-2002
Jorunn Ringstad, stortingsrepresentant (Sp):
Forslaget om å leggje ned 36 fiskerikontor blir tatt opp i spørjetimen i Stortinget
Stortingsrepresentant Jorunn Ringstad, frå Senterpartiet vil førstkomande onsdag ta forslaget om å leggje ned 36 fiskerikontor, opp i spørjetimen i Stortinget. Ringstad spør om fiskeriministeren meiner den nye organiseringa ivaretek fiskarane sine interesser.
Fiskeridirektøren har foreslått at 36 fiskerikontor langs kysten skal leggjast ned, og at oppgåvene skal sentraliserast. Ikkje minst fiskarane går sterkt imot forslaget som dei meiner vil svekkje m.a. rettleiingstenesta. I følgje Fiskaren 18. februar er omorganiseringa av fiskerikontora gjennomført med rekordfart. I Nordland blir halvparten av fiskerikontora lagt ned. I Hordaland skal Direktoratet i Bergen ta seg av region- og fiskerikontorverksemda. Andre fiskerikontor i Hordaland blir lagt ned. Både Finnmark, Troms, Nord-Trøndelag, Møre og Romsdal og Sogn og Fjordane mister ei rekkje kontor.
