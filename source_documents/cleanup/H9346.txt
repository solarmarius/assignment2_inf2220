
24.6.2005
Unge Venstre
Kampen mot forurensende gasskraftverk er ikke over
Beskjeden vår til Naturkraft er at CO2-utslippsfrie gasskraftverk kommer til å bli et av hovedkravene for Venstre-deltagelse i en ny samarbeidsregjering. Kampen mot forurensende gasskraftverk er ikke over, selv om naturkraft nå har bestemt seg for å bygge på Kårstø, sier leder i Unge Venstre Lars-Henrik Michelsen.
Unge Venstre krever at regjeringen trekker Naturkrafts utslippstillatelse til det planlagte gasskraftverket på Kårstø tilbake. Regjeringens ungdomsparti mener det er kommet bedre tilgjengelig teknologi siden utslippstillatelsen ble gitt i 2000, og dermed kan Naturkrafts gasskraftverkplaner på Kårstø stoppes av forurensingsloven. - Vi leker ikke klimapolitikk! Skal regjeringen leve i fred med sine Unge Venstre må de trekke utslippstillatelsen fra forrige Stoltenberg-regjering tilbake, og realisere gasskraftverk med håndtering av CO2. Det er det som er fremtiden, sier Michelsen.
- Det er det reneste vanvidd å øke klimagassutslippene med to prosent fra et gammeldags gasskraftverk når Norge har forpliktet seg til å redusere klimagassutslippene med ti prosent i forhold til dagens utslippsnivå. Ekstra tåpelig blir det når det finnes et utslippsfritt alternativ, sier Michelsen.
Han viser til at teknologien finnes, og at Hammnerfest Energi har en konsesjon for bygging av gasskraftverk med CO2-håndtering til behandling hos NVE.
- Vi mener det i dag er mulig å bygge gasskraftverk med CO2-håndtering på Kårstø, dermed kan utslippstillatelsen fra 2000 trekkes tilbake i tråd med forurensingsloven, sier Michelsen.
I forurensingslovens §18 pkt. 3 står det:
Forurensningsmyndigheten kan oppheve eller endre vilkårene i tillatelse etter loven her eller etter forskrift i medhold av loven, eller sette nye vilkår, og om nødvendig kalle tillatelsen tilbake dersom 3) ny teknologi gjør det mulig å minske forurensningene i vesentlig grad,
