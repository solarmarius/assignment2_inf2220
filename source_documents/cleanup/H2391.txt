
Fredag 4. mars 1994
Stortingsrepresentant Odd Holten (KrF):
DET BRUKES MEDIKAMENTER SOM ALDRI FØR - HVORFOR?
I løpet av 1993 kjøpte norske kvinner og menn medisiner og medikamenter for seks milliarder kroner. Det er en fordobling av forbruket, sammenliknet med året før. Dette er et alvorlig symptom om noe som ikke stemmer i vårt samfunn. Det sa stor-tingsrepresentant Odd Holten på et møte i Sarpsborg KrF fredag.
-Omsettingen av medikamenter har økt så sterkt at prisene er gått ned med fra 2 til 10 prosent. Det er grunn til å spørre: Hva skyldes dette høye forbruket? Er det behov for det? Hvordan kan forbruket reduseres? sa Odd Holten i sitt foredrag.
-Skyldes det høye medikamentforbruket en generelt dårligere folkehelse, eller ligger svaret et annet sted? har det sosiologiske, trivselsmessige forklaringer, eller kanskje tilmed åndelige? Har vi skapt et samfunn der stress- og støynivået er så høyt at den jevne mann og kvinne har gjort seg avhengig av kjemiske hjelpemidler for å klare hverdagen? Dette er en formidabel politisk og medmenneskelig utfordring for oss alle, sa Odd Holten på møtet i Sarpsborg KrF fredag.
