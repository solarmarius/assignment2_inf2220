
10.02.03
DNA
Thorbjørn Jagland holder foredrag om utenrikspolitikk
Utenrikskomiteens leder Thorbjørn Jagland holder denne uken flere foredrag over aktuelle utenrikspolitiske spørsmål.
Tirsdag 11. februar holder Jagland foredrag over temaet "Norge og eventuelt EU-medlemskap" på årsmøtet til Europabevegelsen i Rogaland. Møtet finner sted på Internasjonalt Hus i Hillevåg i Stavanger kl. 18.00.
Jagland vil være tilgjengelig for pressen fra kl. 17.00.
Onsdag 12. februar reiser Jagland til Lillehammer, hvor han holder gjesteforelesning over temaet "Norge i krig? Terrorisme, norsk og global sikkerhet" på Høgskolen kl. 11.15.
Kl. 19.00 innleder Jagland over samme tema på et åpent møte i regi av Lillehammer Arbeiderparti, på Rica Victoria Hotell i Lillehammer.
Torsdag 13. februar holder Jagland foredrag om EU og Norge for Europabevegelsen i Buskerud på Rica Park Hotel i Drammen kl. 19.30.
Lørdag 15. februar deltar Thorbjørn Jagland på årsmøte i Drammen Arbeiderparti kl. 10.00 i Folkets Hus, hvor han innleder om den politiske situasjonen.
