
17.1.2006
Inger Enger, Kirkepolitisk talskvinne i Senterpartiets stortingsgruppe
BREI FOLKEKIRKE ELLER, .......
Er det så nøye da vil kanskje noen tenke? Ja, det er det .De aller fleste av oss har et mer omfattende forhold til kirken enn vi tenker over i det daglige. 85 % av oss er medlemmer der, og vi bruker kirken ved ulike begivenheter i livet - i glede og sorg. Vi opplever felleskap og samhørighet, vi har alle "vår kjerke" og vår kirkegård. Den norske kirke er en samfunnsinstitusjon, og i tillegg til å være et trossamfunn er den en viktig del av tradsjon og kulturarven vår. Statskirkeordningen sikrer at vi har en landsdekkende kirkelig betjening , brei kontaktflate og tilhørighet i lokalsamfunn landet over.
I løpet av få dager skal det såkalte Gjønnesutvalget legge fram utredningen om hvordan forholdet stat/kirke bør bli i framtida .Det er vel da debatten om dette temaet skulle begynt. Men den er allerede godt i gang - og det er bra. Dette er en viktig dedatt som krever lang tid og mye informasjon. Konklusjonene fra Gjønnesutvalget er stort sett kjente.Et flertall ønsker skille mellom stat og kirke, men de ønsker visstnok en særlov knytta til kirken.Et mindretall ønsker full splittelse, et annet mindretall ønsker å beholde dagens statskirkeordning med visse tillempinger.
Jeg trur det er vel kjent at Senterpartiet ønsker å beholde dagens ordning.Det kan noen kanskje undre seg over, men jeg vil nok heller undre meg over at det er så få i utvalget som har samme mening. Hva er det egentlig som taler for å skille stat og kirke ? Det sies blant annet at det er ei gammeldags ordning. Det er riktig , statkirkeordninga er snart 500 år. Det nevnes også at ordningen passer ikke inn i vår tid for vi lever i et flerkulturelt samfunn med ulike livssyn og religioner. Det er nok riktig å si at ordninga ikke hadde blitt innført i dag. Men hvorfor ta vekk noe som faktisk fungerer ?Dessuten har vi heldigvis full religionsfrihet i dette landet.Ulike trossamfunn får økonomisk støtte fra staten etter hvor mange medlemmer det har.Det skulle bare mangle, men det er hyggelig å vite at Norge visstnok er et foregangsland på dette området.
Med det samme vi er inne på økonomi.; flertallet i Gjønnesutvalget ser for seg at det skal avkreves medlemskontingent fra det enkelte medlem av kirken.Bakgrunnen for dette er at det skal markere at kirken er en egen organisassjon.Samtidig hevdes det at det vil skape engasjement hos medlemmene. Men vi har ingen kultur for dette i Norge i motsetning til for eksempel Sverige, som er vant til såkalt kirkeskatt. Vi ser på kirkelige tjenester som et velferdsgode - en lik mulighet for alle som ønsker å benytte seg av det. Det er bra.- Jeg frykter at medlemsbetaling også kan føre til en avskalling i medlemsmassen. Naturligvis kan det argumenterers med at de som ønsker å bevare statskirkeordningen bare gjør det for å holde medlemsprosenten oppe. Det er feil.Men det skal altså ikke være lommeboka som avgjør denne type medlemsskap.En kan og tenke seg at folk vil vegre seg mot medlemskap fordi de ikke føler seg "kristne" nok.
Senterpartiet vil ha en åpen og inkluderende folkekirke hvor det skal være plass til lita tru og stor tvil. Her er det ikke A og B medlemmer , vi er alle likeverdige. Og det mener vi altså best kan gjennomføres ved å oppretteholde dagens ordning. Nå har jeg etter hvert fulgt denne debatten så lenge at jeg veit at "alle" ønsker seg ei åpen og inkluderende kirke. De prater slik. Og det sies at kirken må bli mer sjølstyrt. På noen områder er det sikkert riktig , og det lar seg greit gjennomføre med dagens ordning. Men Senterpartiet mener at det er rett at det er regjeringen som velger biskoper.Det er viktig for det speiler samfunnet, og det har gitt oss biskoper som da de blei utnevnt, åpna kirken for flere. Ved å foreta et skille mellom stat og kirke, er det ikke vanskelig å tenke seg ei smal og svært konservativ kirke.Det er sterke krefter som ønsker det .Denne saken er på ingen måte en hastesak ,og den berører oss alle.Temaet kunne være aktuelt for en folkeavstemning. Folks synspunkt i denne saken følger sannsynligvis ikke de partipolitiske skillelinjene. Det vil derfor være viktig lytte til fokets råd i en så omfattende sak ,og det kan faktisk bli avgjørende for om vi får ei brei folkekirke eller..
