
Dato: 22. november 2000
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiet
GUNSTIGE BOLIGLÅN TIL STATSANSATTE
- Gjennom Statens Pensjonskasse får statsansatte meget gunstige boliglån, sier Sandberg og opplyser videre at denne låneordningen er inntatt i hovedtariffavtalen.
- Denne selektive ordningen er meget fordelaktig for de ansatte, fortsetter Sandberg, noe som bekreftes med tydelighet når man ser at interessen for denne type lån er sterkt stigende. 1780 lån utbetales ifølge prognosene, i år, og medfører en ekstrabevilgning på 400 mill. kr. Dette gir meget uheldige signaler til folk flest - at enkelte arbeidstakere får særavtaler på denne måten, sier Sandberg og understreker at her er det fellesskapets ressurser som blir forfordelt. I en tid da markedsrenten for boliglån har vært stigende for den allmenne befolkningen mener jeg bestemt at denne avtalen bør avskaffes i sin nåværende form, avslutter Sandberg.
