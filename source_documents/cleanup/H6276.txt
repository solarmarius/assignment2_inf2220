
22.10.02
KrFU
Statsministeren til KrFUs høstkonferanse
24.-27. oktober avholder Kristelig Folkepartis Ungdom (KrFU) sin årlige høstkonferanse. Fredag kl. 10.30 kommer Statsminister Kjell Magne Bondevik. Han skal snakke om aktuell politikk og vil blant annet kommentere budsjettsituasjonen.
KrFUs høstkonferanse 2002 blir historisk. Ikke bare fordi konferansen i år får rekordmange deltakere, men også fordi den etter 15 år på Geilo nå er flyttet til et nytt sted, nemlig Bergen og Scandic Bergen Airport Hotell.
Det er lagt opp til et spennende program med mange dyktige foredragsholdere. Krigsreporter Åsne Seierstad kommer for å snakke om Afghanistan, statssekretær Olav Kjørven skal snakke om menneskerettigheter og miljøkriger Kurt Oddekalv skal snakke om norsk miljøpolitikk. I tillegg har spesialkonsulent Karl-Christian Agerup og politisk rådgiver Line H. H. Hjemdal takket ja til å komme.
