
28.05.01
Sosialistisk Venstrepartis Pressetjeneste
Partileder Kristin Halvorsen besøker Bodø 29. mai
SVs leder, Kristin Halvorsen, besøker Bodø tirsdag 29. mai. Hun skal besøke Saltvern ungdomsskole og holde åpningsforedraget på konferansen "Trivsel & mening" som arrangeres i regi av Statens utdanningskontor i Nordland. Her vil hun snakke til skolefolk fra hele landet, og hun vil tegne et bilde av sin drømmeskole hvor akkurat trivsel og mening er to av grunnpilarene.
Et skikkelig arbeidsmiljø har lenge vært en kampsak for SV, og vi har fått med Stortinget på et forslag om at også elevene har krav på å få sine rettigheter nedfelt i lovs form.
 Det forslaget utdanningsminister Trond Giske nå har sendt ut på høring er en hån mot elevers arbeidsmiljørettigheter. Jeg vil bruke denne, og en hver annen anledning hvor jeg treffer skolefolk, til å mobilisere folk  mot departementets knuslete forslag  for elevers rett til et anstendig læringsmiljø, sier Halvorsen og legger til:
 Vi har råd til å gi elever samme rettigheter til som arbeidstagere har, eller for å si det på en annen måte; vi har ikke råd til å la det være.
For å gi elever en mer meningsfull skoledag, mener SV at det er større grad av lokal frihet og fleksibilitet som må til.
 Unger er minst like forskjellige som voksne folk. De har ulike behov, forutsetninger og måter å tilnærme seg stoffet på. Da må vi bort fra en tankegang hvor alle skal fôres med det samme stoffet på den samme måten. Jeg er overbevist om at individuell tilrettelegging av undervisningen er veien å gå, sier Halvorsen.
