
03.10.02
Ingebrigt S. Sørfonn, finanspolitisk talsmann i KrF
Statsbudsjettet for 2003: -Ein god svenneprøve frå regjeringa!
-Dette er eit budsjett godt tilpassa den økonomiske situasjonen. Budsjettet er stramt, noko som legg grunnlaget for å dempa presset mot renta og kronekursen. Det er eit viktig bidrag for å tryggja arbeidsplassar i konkurranseutsett sektor. Innanfor ei svært stram ramme har regjeringa likevel klart å prioritere viktige område som auka støtte til dei svakaste, både i vårt eige land og ute, helse og omsorg, styrking av kollektivtrafikken og auka støtte og valfridom for barnefamiliane. Dette har vorte eit budsjett med ein tydeleg KrF-profil, seier finanspolitisk talsmann i KrF, Ingebrigt S. Sørfonn.
-Etter at mange verksemder denne våren og sommaren har slite med høg kronekurs har det vore viktig for regjeringa og legga fram eit budsjett som dempar presset mot krona. Dette er med på å trygga arbeidsplassane i den konkurranseutsette industrien, samstundes som det verkar til beste for kommunar, enkeltpersonar og hushaldningar. Svært mange eksportbedrifter ligg i distriktet. Difor vert konsekvensen av eit stramt budsjett også ein tydeleg distriktsprofil, seier Sørfonn.
-Regjeringa går inn for å styrkja viktige områder som rus- og fattigdomsbekjempelse med omlag 400 millionar kroner. Bistanden aukar med over 850 millionar kroner, noko som gjev ein BNI andel på 0,93%. Psykisk helsevern får ein reell auke på 670 millionar kroner i høve til 2002 budsjettet. Kollektivsatsinga er historisk høg og aukar aukar med 590 millionar kroner. Frivillige organisasjonar får betra sine rammevilkår ved skattefrådrag for gåver på inn til kr 6000 i året, og ved ein auke i støtta til barne- og ungdomsorganisasjonane med 10 millionar kroner, seier Sørfonn
-Familie- og omsorgsprofilen kjem tydeleg fram gjennom ei sterk satsing på barnehagar, auke i kontantstøtta og satsing på ulike tiltak innan familie, ekteskap og likestilling.Alt i alt er dette eit godt budsjett, prega av trygghet og ansvarlighet. Budsjettet viser at Samarbeidsregjeringa har greidd svenneprøven, seier Ingebrigt S. Sørfonn.
