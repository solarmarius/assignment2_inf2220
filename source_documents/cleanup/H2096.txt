
Torsdag 2. desember 1993
Stortingsrepresentant Ingebrigt Sørfonn (KrF):
NEI TIL ARBEIDSGJEVARAVGIFT
FOR LÆRLINGAR PÅ KONTRAKT
-Det hadde vore interessant om departementet ville vurdere konsekvensane av å sløyfe heile arbeidsgjevaravgifta for lærlingar på kontrakt. Eg er overtydd om at reduksjonar i arbeidsgjevaravgifta generelt vil verka positivt inn på sysselsettings-stoda i det store og heile. Røynsla har synt oss at bemanningsreduksjonar er noko av det fyrste ei verksemd med problemer sett i verk. Det sa stortingsrepresentant Ingebrigt Sørfonn (KrF, Hordaland) då Stortinget torsdag handsama budsjett-innstillinga frå Næringskomiteen til statsbudsjett for 1994.
Ingebrigt Sørfonn synte til at KrF sitt medlem i Næringskomiteen at mellom anna reduksjon av arbeidsgjevaravgift for ungdom under 25 år lyt vektleggjast i ein langsiktig strategi med full sysselsetting som mål. Framlegg om dette vart fremja i finansdebatten, men Arbeidarpartiet har i staden valt å redusere investeringsavgifta.
Når det galt avskaffing av arbeidsgjevaravgift for lærlingear på kontrakt, peika Sørfonn på at lærlingar på kontrakt er under utdanning, og at det ikkje er rimeleg å leggja ein serskilt avgift på ein utdanningskategori. Han trudde og at dette vil stimulere sterkt til oppretting av fleire lærlingeplassar, og at flerie lærlingar gjer fleire fagarbeidarar.
-Det er eit faktum at mange bransjar idag har underskot på fagarbeidarar, sa Ingebrigt Sørfonn i Stortinget torsdag.
