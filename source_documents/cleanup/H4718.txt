
9. juni 2000
Oddbjørg Starrfelt
- Viktig steg mot full barnehagedekning
- I dag tek Stortinget viktige steg for at dei som ynskjer det skal få plass for barna sine i barnehagar innan 2003. Fram mot 2005 skal dei og få billegare barnehageplassar. Det er bare når dette skjer me kan seia at me har full barnehagedekning. Det sa stortingsrepresentant Oddbjørg Starrfelt då Stortinget fredag 9. juni 2000 handsama barnehagemeldinga. Ho viste til at full barnehagedekning har vore eit tverrpolitisk mål sidan den førre barnehagemeldinga vart handsama i 1987 - 88. Les presseutdraget av innlegget til Starrfelt.
- I dag tek Stortinget viktige steg for at dei som ynskjer det skal få plass for barna sine i barnehagar innan 2003. Fram mot 2005 skal dei og få billegare barnehageplassar. Det er bare når dette skjer me kan seia at me har full barnehagedekning. Det sa stortingsrepresentant Oddbjørg Starrfelt då Stortinget i dag handsama barnehagemeldinga. Ho viste til at full barnehagedekning har vore eit tverrpolitisk mål sidan den førre barnehagemeldinga vart handsama i 1987-88.
- Målet skulle vera realisert innan år 2000 og det vart føresett at kommunane skulle stå for brorparten av utbygginga. For Arbeiderpartiet har barnehagetilbod vore ein av hovudpilarane i ein framtidsretta barne- og familiepolitikk. Og sektoren skal styrkast slik om statsministaren sa det i Bergen denne veka. Trass i at svangerskapspermisjonen auka frå 18 til 42 veker i denne perioden, at 6-åringane byrja på skulen frå 1997, og trass i at kontantstøtte vart innført for 1- og 2-åringar, har me ikkje nådd målet. Auka prisar og redusert bruk av inntektsgradert foreldrebetaling og syskenmoderasjon har klårt redusert etterspurnaden. Likevel står mange framleis i barnehagekøar over det ganske land, og mange fleire ville ha stått der om tilbodet var betre tilrettelagt, meir tilgjengeleg og/eller billegare. Private har stått for monaleg meir utbygging av barnehageplassar på 90-talet enn kommunane.
Dei to viktigaste "grepa" me tek stilling til i dag for å nå målet om full barnehagedekning er å auka statstilskotet opp til 50 % for alle barnehagar innan år 2005 og å setja i gang arbeid for å lovpåleggja kommunane utbyggingsplikt av barnehagar i eit samarbeid med kommunesektoren. Samla trur fleirtalet at dette vil sikra full barnehagedekning innan år 2003 og billegare barnehagar ved at staten etter kvart dekkjer femti prosent av kostandane og at målet om at kommunane skal dekkja tretti prosent, vert oppretthalde. Me ber Regjeringa vurdera sterkare verkemiddel for å få kommunane til å dekka sin del. Med tjue prosent foreldrebetaling, kan me både oppnå monaleg reduserte prisar til alle, inntektsgraderte satsar og syskenmoderasjon. Me ber Regjeringa vurdera krav om reduserte og graderte satsar som føresetnad for auka statstilskot.
Alle er samde om at barnehagar skal drivast i nært samarbeid med og forståing for heimen. Eit fleirtal - Arbeidarpartiet, Høgre og SV - ser at dette kan koma i konflikt med føremålsparagrafen som seier "Barnehagen skal hjelpe til med å gi barna en oppdragelse i samsvar med kristne grunnverdier". Det same fleirtalet ber om at dette vert utgreidd og vurdert i samanheng med spørsmålet om føremålsparagrafen i skulen, sa Starrfelt.
