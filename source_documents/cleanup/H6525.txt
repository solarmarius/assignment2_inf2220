
01.05.02
Vegard Martinsen, (DLF)
Justisminister Dørum: Som katten rundt den varme grøten
I forrige uke ble enda en kvinne drept av sin forhenværende ektemann. Ektemannen hadde i en lang periode vært voldelig og fremsatt trusler mot kvinnen, men til tross for dette var det ikke satt i verk noen tiltak som klarte å hindre ham i å skyte og drepe sin forhenværende.
I forbindelse med denne saken, som i så mange lignende saker fra de siste årene, fikk vi igjen se justisminister Dørum på TV hvor han innrømmet at staten hadde gjort for lite, men nå skulle tiltak setts i verk slik at vi ikke opplevde slike forferdelige ting i fremtiden.
Man ingen av de forslag som Dørum nevnte vil ha noen som helst effekt. Heller ikke kommentatorer i pressen eller i akademia innser hva den eneste tingen som vil løse dette problemer er. Det som foreslås fra disse tradisjonelle miljøene er at ektemannen blir ilagt besøksforbud, at familierådgivinigskontorer bør oppgraders, at de mange kvinner som er truet av tidligere kjærester/ektefeller blir utstyrt med voldsalarm, at de får ny identitet og ny bolig på et annet sted i landet, osv.
Intet av dette vil hjelpe. Det er kun en ting som vil føre til at slike tilfeller praktisk talt vil forsvinne helt: de voldelige mennene må settes i fengsel. Dette er det eneste sted hvor voldelig menn hører hjemme. Dett er det ensete sted hvor de ikke kan true/skade/endog drepe sin forhenværende.
Det er grusomt at et stort antall kvinner må bo i skjul eller ikke våger å gå ut av frykt for å bli overfalt av en forhenværende kjæreste. Det eneste som kan løse dette problemet er at ekskjærestene settes i fengsel.
Inntil denne ordningen er innført - og v frykter at det vil bli lenge til - vil et altfor stort antall kvinner bli utsatt for vold av sine forhenværende, noen av dem vil bli drept, og noen dager etter drapet vil vi se justisministeren (Dørum, og etter hvert hans etterfølgere) på TV med en ekte bekymret mine forklare at man må satse enda sterkere på voldsalarmer, besøksforbud, familierådgivning, etc. Men dette er å gå som katten rundt den varme grøten.
Det burde ikke være vanskelig å forstå et det er ett sted hvor voldsmenn hører hjemme: i fengsel. Ved første anledning vil Det Liberale Folkepartiet fremme forslag om dette. Vi får håpet at vi ikke blir det eneste partiet som stemmer for dette forslaget. Hvis slike forslag ikke blir vedtatt, vil volden mot kvinner fortsette, dessverre.
