
Dato:2003-08-14
Stortingsrepresentant Arne Sortevik (FrP), Fraksjonsleder Kirke-, Utdannings- og Forskningskomiteen
- FrP eneste alternativ i skolepolitikken
- Når SV kopier Høyre i skolepolitikken, er det ifølge nestleder Øystein Djupedal fordi SVs tidligere politikk ikke fungerte. Det er en gledelig erkjennelse og etterlater Ap som ensom forsvarer av sosialistenes feilslåtte skolepolitikk, sier FrPs skolepolitiske talsmann Arne Sortevik.
- Samtidig er dette en ny bekreftelse på det samarbeidet vi har sett i Kirke-, utdannings- og forskningskomiteen tidligere i år der SV var partiet som sikret flertall for Regjeringen og derved ga kommunene vetorett i forhold til etablering av nye frittstående skoler, sier Arne Sortevik som er fraksjonsleder for FrP i KUF.
- SVs politiske anger i skolepolitikken er godt nytt for elever og foreldre. Det gjør også skillelinjene enda tydeligere i norsk skolepolitikk. Og de store skillelinjene i skolepolitikken dreier seg om etablering, finansiering og handlingsrom. SVs såkalte tredje veg tar verken elever eller foreldre på alvor.
- Alle elever må likebehandles; derfor mener FrP at skolepenger skal betales direkte fra staten og følge eleven, sier Arne Sortevik.
Fritt skolevalg får vi først når det er mulig å etablere nye skoler som gir elever og foreldre et alternativ til alle skolene i kommunal og fylkeskommunal regi. Den beste innflytelse for elever og foreldre får vi når det etableres selvstendige driftsstyrer på offentlige skoler der foreldre ikke bare får styreplasser men også flertall i driftstyrene.
- Inntil både SV og Høyre er med på disse grunnleggende endringene i norsk skole blir både SVs og Høyres snakk om desentralisering og lokal innflytelse bare snakk. På vegne av FrP utfordrer jeg SV og Høyre til å gi elever og foreldre reell likebehandling og reell innflytelse. Selv om altså SV og Høyre er mer enig enn før er det bare FrPs skolepolitikk som gir velgerne et klart og tydelig alternativ, avslutter FrPs skolepolitiske talsmann Arne Sortevik.
