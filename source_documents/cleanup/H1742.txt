
FRIDOMSPARTIET MOT EF-UNIONEN
er eit tverrpolitisk alternativ i norsk politikk. Tvilarar og veljarar som kvir seg for å røyste på eit parti som har nominert ja-folk i toppen, og som ikkje delar politisk syn med Sp og Sv i andre saker, kan trygt legge Fridomspartiet si liste i røystekonvolutten.
Partiet har fylgjande målsetjingar:
- å få valt flest mogleg EF-motstandarar inn på stortinget
- å hindre at Grunnlova vert svekka som vern for norsk sjølvstende
- at utanriks- og forsvarspolitikken vert videreførd som no
- at statsleinga går vidare på veien mot ei opnare forvaltning både lokalt og nasjonalt
- at nasjonal beredskap når det gjeld busetnad, kommunikasjonar og energiforsyning vert styrkt. Dette gjeld og nasjonale ressursar av alle slag.
- at kultur og miljø får utvikle seg på nasjonalt grunnlag, og oppseding i heim og skule vert gitt med basis i kristne verdiar
- at menneskerettane vert respekterte, og at det vert ført ein balansert innvandringspolitikk med sikte på assimilasjon i det norske samfunnet. Språklege eller etniske ghetto-skipingar må ikkje tolast.
- kontroll med kva som flyt over landegrensene av godt og vondt
- at landet får eit tilfredsstillande og godt helsevern
- at gamle og svake sin situasjon vert styrka, og at kampen mot rusmidlar og narkotika vert intensivert
- at kampen mot vold og kriminalitet vert styrkt ved større løyvingar til lensmanns- og politietatane
- at det frå staten si side vert satsa langt sterkare på eit fritt og lønsamt næringsliv. Det må styrkast ved eit langt friare økonomisk spelerom slik at lønsemda vert auka og arbeidsløysa minka
- at det vert gjort meir attraktivt å investere i Norge enn i utlandet
- at dei norske ressursane vert sikra norsk styring
- at eigedomsretten vert oppretthalden men strukturrrasjonaliseringa dempa
- sikre arbeidsplassar for alle. Opretthalde lønsnivå og levestandard for alle
- å hegne om velferdsstaten og det individuelle rettsvern
Fridomspartiet mot EF-unionen vil slå ring om norsk sjølvstende og norske ressursar. Det vil søkje samarbeid med andre parti der det er praktisk mogleg. Kamp mot EF-unionen og meiningsfyllt arbeid for alle er leidetråden.
Vil du støtte oss i dette arbeidet?
