
Stortinget, 30. april 2001
Erna Solberg
Midler til studentboliger
Stortinget har i dag enstemmig vedtatt følgende forslag fra Høyre:
"Stortinget ber Regjeringen utrede en ordning med forhåndstilsagn av midler til studentboliger som skal etableres i eksisterende bolig/eiendomsmasse innenfor vedtatte kostnadsrammer. Hensikten med ordningen må være å gjøre det mulig for samskipnadene å ha sikkerhet for statsstøtte når de går inn i budgiving og ikke risikerer å måtte egenfinansiere eller lånefinansiere bygningsmasse i flere år før det gis klarsignal for statsstøtten og ombyggingsprosjekt."
Vi tror dette vil medføre hurtigere bygging av studentboliger og være en forenkling som er viktig for studentsamskipnadene, sier Erna Solberg, som var forslagstiller.
