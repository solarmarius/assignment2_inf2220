
Nordreisa FrP
Valgprogram 2003-2007
Pleie og omsorg - FrP vil:
· Styrke hjemmehjelpstjenestene slik at alle som ønsker det kan bo hjemme lengst mulig.
· Fjerne egenandelen for minstepensjonister som mottar hjemmetjenester
· At bemanningen på sykehjemmene og i hjemmetjenesten skal stå i forhold til arbeidsoppgavene.
Helse - FrP vil:
· At kommunen oppretter nye stillinger i fysioterapitjenesten for å få ventetiden ned mot 14 dager, i dag kan ventetiden være opptil 12 måneder.
· At kommuner oppretter ny legestilling dersom ventetiden blir stabilt lengre enn 14 dager.
· At det skal opprettes et distriktsmedisinsk senter i Nordreisa.
Kommuneforvaltning - FrP vil:
· At kommunen innfører en flat ledelsesstruktur med selvstendige administrative enheter
· Ha et omfattende interkommunalt samarbeid i Nord-Troms
· Konkurranseutsette driften av alle kommunale veier og gang/sykkelstier
· Ha rammeavtaler for innkjøp
· At kommune skal være en JA-kommune der positive løsninger skal søkes.
· At kommunen skal opprette et servicetorg der innbyggerne skal få umiddelbar hjelp i ca 90% av henvendelsene.
· At alle møter i kommunestyret skal overføres direkte på nærradioen og Internett, møter i hovedutvalgene vil FrP ha overført direkte via Internett.
· At det innføres spørretime i kommunestyret der innbyggerne kan stille spørsmål til den politiske ledelse.
Kirken
· FrP vil at kirken skal få bevilgninger store nok til å drive virksomhetten på en forsvarlig måte, herunder bevilgninger til løpende vedlikehold av kirkebygninger og kirkegårder.
Skoler/barnehager/SFO - FrP vil
· Endre skolestrukturen slik at det blir 3 skoler innenfor en radius av 5 kilometer fra Storslett.
· At kommunen skal bygge ny Storslett skole (finansieres bla. Gjennom endre skolestruktur)
· At kommunene aktivt skal bekjempe mobbing i skolene.
· At arbeidsmiljøet i skoler og barnehager skal være optimalt.
· At kommunen sørger for at skoler og barnehager får løpende vedlikehold.
· At kommunene skal ha full barnehagedekning
· Ha et SFO-tilbud som i dag og til priser som i dag.
Rus:
· FrP vil at kommunene skal ha et godt ettervernstilbud for de som ønsker å ta et oppgjør med sitt rusproblem.
· FrP vil at kommunen skal trappe opp det forebyggende rusarbeidet og sette inn ressurser i det holdningsskapende arbeidet på et tidligst mulig stadium.
Kommunale skatter og avgifter - FrP vil:
· Fjerne eiendomsskatten
· Fjerne ordningen med fritidsabonnement for hytter og fritidseiendommer.
· Gå igjennom alle kommunale avgifter for å se om det er mulig å senke disse gjennom andre måter å utføre tjenesten på.
Veier og samferdsel - FrP vil:
· Jobbe for at det opprettes hurtigbåt-rute fra Sørkjosen til Tromsø.
· Påvirke gjennom politiske kanaler slik at flytilbudet kan forbedres.
· At kommunen skal ta initiativet til, i samarbeid med fylkeskommunen, å opprette drosjeruter til distriktene i helgene slik at ungdommen kan komme seg til og fra sentrum på en trygg og billig måte (maks 50 kroner pr. pers)
· At kommunen gradvis skal sørge for at alle kommunale veier får fast dekke.
· At kommunen medvirker til at det bygges nye gang- og sykkelstier.
Alkoholdpolitikk - FrP vil:
· At alle skjenkesteder som selv vil kan skjenke alkohol til kl. 0300.
· At øl skal kunne kjøpes i sentrumsbutikkene.
· At det skal være en streng kontroll med steder som omsetter alkohol. Det skal være lett å få bevilling, men også lett å miste den.
Ungdom/Idrett/kultur - FrP vil
· At Nordreisa kommune skal medvirke til at det opprettes en slalåmbakke og snowboardbakke i kommunen.
· At dagens basseng oppgraderes og utvides med et varmtvannsbasseng, barnebasseng, vannsklie, boblebad med mer. På lang sikt kan det også tenkes et utendørsbasseng.
· At kommunen støtter forebyggende arbeide økonomisk herunder idretten, rideklubben, ungdommens hus.
· At kommunen skal forsøke å få etablert et kulturhus i gymsalen til Nordreisa Videregående skole som skal inneholde: kino/konsert/teatersal og øvingslokaler for ulike grupper.
Næringsutvikling - FrP vil
· At kommunen skal tilby "nøkkelferdige" tomter til bedrifter som ønsker å etablere seg i kommunen
· Jobbe for å få statlige arbeidsplasser i kommunen.
· Medvirke til at fiskerihavnen i Oksfjordhamn blir bygget.
· At kommunen skal opptre positivt og være en medspiller for utvikling av eksisterende og nye tiltak som kan gi nye arbeidsplasser i Nordreisa.
· At kommunen medvirker til økt satsning på helårsturisme
Retten til land og vann:
· FrP mener at hele landets befolkning, uansett etnisk tilhøringhet skal ha like rettigheter til land og vann
· FrP vil jobbe for at Fjelloven innføres også i Nord-Norge
Motorferdsel i utmark:
· FrP vil ha en prøveperiode på 5 år der scootere kan kjøre fritt over skoggrensen innenfor et bestemt geografisk område.
· FrP vil at kommunen medvirker til at det blir opprettet turistløyper for snøscootersafarier.
Asyl/flyktningepolitikk:
· FrP ønsker ikke at UDI skal ha tillatelse til å opprette store asylmottak i små kommuner
FrP vil ikke at kvoten for bosetting av flyktninger i Nordreisa skal økes.
