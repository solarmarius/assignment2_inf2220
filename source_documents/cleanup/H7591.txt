
29.08.2003
ARBEIDERPARTIETS STORTINGSGRUPPE
Trond Giske (Ap) om Kulturmeldingen: Pregløst og lite nytt
-Jeg er overrasket over at ei kulturmelding som det er brukt så mye tid på har så få forslag og er så visjonsløs. Jeg hadde forventet at kulturministeren hadde en klar ide om hvordan Norge skal utvikles som kulturnasjon de kommende årene. Det sier Trond Giske, leder av Aps kulturfraksjon i forbindelse med at kulturminister Valgerd Svarstad Haugland i dag la fram kulturmeldingen. En melding som staker ut kursen mot 2014.
Giske understreker at han hadde forventet mer enn en situasjonsbeskrivelse og oppramsing av dagens status når det gjelder kulturlivet. - Hvor har det blitt av visjonene som for eksempel at Norge skal bli et av det mest litteraturlesende folket, eller bli like god på Danmark i film, eller en kulturskole for alle elever
Videre legger han til at det blir ingen sterk satsing på kultur uten at det også satses penger på kultursektoren. -Vi bør derfor ha som visjon at vi skal bruke 1 prosent av statsbudsjettet på kultur. Det er slike visjoner som gjør at vi får noe å strekke oss etter, sier Trond Giske, Aps kulturpolitiske talsmann.
