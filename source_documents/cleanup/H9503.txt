
Valgprogram for perioden 2005-2009, valgkrets 3 Karasjok
GRUNNSYN OG VISJONER
Sametinget er samenes folkevalgte organ i Norge. Gjennom Sametinget vil NSR virkeliggjøre samisk selvbestemmelsesrett i egne forhold. Utøvelsen av samisk selvbestemmelsesrett må også omfatte disponeringen av egne naturrikdommer og -ressurser.
Samene er ett folk i fire land. Det er viktig med en samekonvensjon som sikrer samenes rettigheter som ett folk og bidrar til grenseoverskridende samarbeid i saker av felles interesse. Samisk parlamentarisk råd må videreutvikles, og på sikt jobber vi for ett felles Sameting.
Noe av det NSR og Sametinget har oppnådd i perioden 2001-2005
 Sametinget har arbeidet for at Finnmarksloven skal være innenfor folkerettslige rammer.
 Det er opprettet egen konsultasjonsordning mellom Sametinget og Regjeringen.
 Inngått forpliktende samarbeidsavtaler med flere fylkeskommuner.
 Arbeidet aktivt for at samiske barns rettigheter styrkes gjennom ny barnehagelov.
 Fått gjennomslag for at en del av tippemidlene tilfaller samisk idrett.
 Undertegnet samarbeidsavtale med samiske kunstnerorganisasjoner.
 Laget en kunstpolitisk melding .
 Etablert litteraturstipend for ungdom.
 Gått imot bruk av tvang med hensyn til reintallstilpasningen.
 Bidratt til å skape aksept for tradisjonell reindrift, for eksempel bruk av krumkniv.
 Iverksatt et utviklingsprogram for duodji, med formål å styrke duodji som fag, kultur og næring.
 Etablert en næringsavtale for duodji-utøvere.
 Arbeidet for at prosjektmiddel-ordninger for helse- og sosialprosjekter i Sametinget blir permanente og styrkes.
 Fått gjennomslag for opprustning av samisk psykiatri.
 Styrket samiske barns rett til å bruke sin kultur og språk i kontakt med barnevernet. Dette er nå nedfeldt i norsk lov.
 Igangsatt arbeid med utvikling av samisk retteprogram.
 Fått gjennomslag for at også båter under 7 m kan delta i kongekrabbefisket.
 Sametinget har utarbeidet samiske læreplaner for 13-årig skole.
 Sametinget har fått gjennomslag for at det iverksettes grenseoverskridende samarbeid med hensyn til læreplaner, læremidler og undervisning.
 Sametinget har etablert stipend-ordninger for høyere utdanning.
 Sametinget har fått gjennomslag for at Nordisk Samisk Institutt fremdeles skal være en grenseoverskridende forskningsinstitusjon med eget styre.
 Sametinget har fått gjennomslag for at urfolks menneskerettighetsinstitusjon blir lokalisert til Kautokeino.
 Sametinget har sørget for at de som har tapt skolegang på grunn av krigen og fornorskningen nå får erstatning for dette fra staten.
VALGPROGRAM 2005-2007
SAMETINGET
NSR mener at Sametinget skal være en alliansebygger og en konfliktløser både i vårt eget samfunn og i forhold til andre folk. Sametinget må få mer myndighet og en friere stilling i forhold til Regjeringen og departementene. Samarbeidet skal skje gjennom formelle konsultasjoner og forhandlinger.
Karasjok NSR vil arbeide for:
 økte bevilgninger over statsbudsjettet til næringsvirksomhet gjennom Samisk Utviklingsfond. Karasjok har de senere årene fått ca. 1-1,5 mill. kroner årlig, noe som tilsvarer 10-12% av rammen
 økte bevilgninger over statsbudsjettet til Samisk kulturfond
 at avkastningen av Samefolkets fond på 75 millioner kroner skal prioriteres til fellesformål, og spesielt komme den oppvoksende slekt til gode
RETTIGHETER
NSR vil fortsette å kjempe for samenes rettigheter til land og vann. Norge som stat er etablert på territoriet til to folk - samer og nordmenn - og dette faktum skal avspeiles i lovverk og forvaltning.
Karasjok NSR vil arbeide for:
 identifisering av samisk eiendomsrett i Finnmark gjennom Finnmarkskommisjonen, i henhold til ILO-konvensjonens bestemmelser
 at samiske rettsoppfatninger og sedvaner blir ivaretatt i norsk lovgivning og forvaltning
 at utvinning av mineralforekomster ikke er til hinder for tradisjonell samisk næringsvirksomhet og at deler av avkastn-ingen kommer det samiske lokalsam-funnet til gode (Ráitevárri og Gállovárri)
 at det inngås avtale mellom Forsvaret og reindriften om bruken av Hálkavárri skytefelt
FORVALTNING AV TANAVASSDRAGET
NSR krever at elvesamenes tradisjonelle rettigheter og sedvaner til fisket i Tanavassdraget tilbakeføres og styrkes.
Karasjok NSR vil arbeide for:
 at det snarest etableres en helhetlig fiskeriforvaltning for Tanavassdraget
 at stangfiskernes rettigheter blir slått fast i lovs form
 at samarbeidet fiskerne i mellom på begge sider av riksgrensen formaliseres
 at turistfisket skal høre inn under Tanavassdragets forvaltningsstyre
 at det etableres et samisk laksefiske-kompetansesenter i samarbeid mellom laksefiskerettighetshaverne i Karasjok, Tana og Utsjok
SPRÅK
For NSR er samers rett til å lære og utvikle sitt morsmål et viktig prinsipp. Det er viktig å gjøre samisk språk synlig, og øke bruken av samisk på ulike nivåer.
Karasjok NSR vil arbeide for:
 å styrke det samiske språkets status i Karasjok
 å etablere permisjonsordninger med lønn for ikke-samiskspråklige som vil lære samisk
 å legge til rette for at samiskspråklige som ikke har fått opplæring i eget morsmål får lese- og skriveopplæring på samisk
 at alle offentlige bygg skiltes på samisk innenfor forvaltningsområdet for samisk språk
 å støtte arbeidet med utviklingen av samisk fagterminologi innenfor ulike områder
KULTUR, KULTURMINNER OG IDRETT
Karasjok NSR vil arbeide for:
 at den gamle kirka i Karasjok blir reparert, slik at den kan brukes til kirkelig virksomhet
 at De Samiske Samlinger i Karasjok videreutvikles til nasjonal standard, og at det opprettes et samisk nasjonalgalleri i tilknytning til disse
 å gi samiske forfattere mulighet til å jobbe med litteratur på heltid
 at samiske forlag får mer støtte til samisk fag- og skjønnlitteratur
 å bidra til flere utgivelser av moderne og tradisjonell samisk musikk og joik, for eksempel gjennom at det etableres et etnomusikksenter i Karasjok
 å etablere et utdanningstilbud for samiske skuespillere
 at frie kulturgrupper får støtte til produksjon av samiske stykker og til turnering, eksempelvis innen teater, dans, film og revy
 etablering av samisk kunstutdanning lokalisert til Karasjok
 at Samisk Kunstnersenter styrkes gjen-nom kunstfaglige stillinger og nye lokaler
 at det etableres et samisk nasjonal-anlegg for reinkappkjøring i Karasjok
 at en større del av tippemidlene går til samisk idrett
BOSETTING OG INFRASTRUKTUR
Karasjok NSR vil arbeide for:
 å bedre kollektivtilbudet i Indre Finnmark
 at det legges til rette for flere offentlige arbeidsplasser i samiske områder
 å sikre bredbånddekning i Karasjok
NÆRINGER
NSR ønsker å styrke og utvikle de samiske primærnæringene jordbruk, reindrift, fiske, utmarksnæringer og duodji, samt kombinasjoner av disse.
Karasjok NSR vil arbeide for:
 å fortsatt bidra til å utvikle naturbaserte næringer som styrker samisk kultur og opprettholder bosettingen i bygdene, men som samtidig ikke ødelegger balansen i naturen
 at utmarka skal sikres for primærnæringene i henhold til samiske tradisjoner og sedvane
 at det vedtas en ny reindriftslov med forankring i samisk rettsoppfatning, og som styrker reindriftas selvstyre
 at verdiskapningen innen reindriftssnæringen økes
 å sikre rekruttering til reindrifta gjennom gode ordninger for generasjonsoverganger
 at Sametinget får større innflytelse over reindriftspolitikken
 at rovdyrbestanden reduseres og at det etableres erstatningsordninger som dekker reelle tap
 at den tradisjonelle næringstilpasning med kombinasjon av ulike næringer skal få status som egen næringsform, for derigjennom å styrkes og videreutvikles
 at muligheten for videreforedling av lokale råvarer styrkes
 at reiselivet i Karasjok utvikles på det samiske samfunnets vilkår
 at Sametinget skal være sentral premissleverandør i utvinning av mineraler i samiske områder
NATUR OG MILJØ
Staten har vist seg som en aktør som ikke alltid tar hensyn til samene i sitt verneplanarbeid. Dette mener NSR er uakseptabelt.
Karasjok NSR vil arbeide for:
 at etablering av nasjonalparker og verneområder ikke skal være til hinder for samisk nærings- og kulturutøvelse
 at nye områder ikke skal vernes før eiendomsrettighetene er avklart, f.eks. Oazesai-suolu, Ráidesuolu, Badjevuohppenjárga, Jeambealenjárga, deler av Gojohka og Báisjohka/Barta
SKOLE OG OPPLÆRING
NSR ønsker en helhetlig samisk opplæringspolitikk, fra barnehagen til universitetet.
Karasjok NSR vil arbeide for:
 at opplæringsloven endres slik at alle samiske barn, uansett bosted, skal få individuell rett til opplæring på samisk
 at barnehagene skal ha mulighet til å formidle samisk tradisjonskunnskap, f.eks. matlaging
 at samiske elever og lærere skal ha til-gang til læremidler på samisk i alle fag
 at de samiske videregående skolene sikres utviklingsmuligheter og samisk styring
 at Den samiske videregående skole i Karasjok videreutvikles til ressurssenter for samisk videregående opplæring og voksenopplæring
 at det utarbeides egen samisk voksenopplæringsplan
 at det utvikles egne samiske læreplaner for samisk videregående utdanning
 at det bygges elevhybler for elever ved Den samiske videregående skole i Karasjok
 at det samiske innholdet i de nasjonale læreplanene økes
 at fagopplæringstilbud i reindrift, duodji, næringskombinasjoner og naturbruk styrkes og sikres, bl.a. gjennom utvikling av faglærerutdanninger
 at samisk som første- og andrespråk på videregående skole skal gi ekstrapoeng ved opptak til høyere utdanning
HELSE OG SOSIALE TILTAK
For NSR er det et viktig prinsipp at samiske pasienter skal få helse- og sosialtilbud på sitt eget morsmål.
Karasjok NSR vil arbeide for:
 at de samiske spesialisthelsetjenestene utvikles til nasjonalt samisk kompetansesenter, som kan yte kliniske tjenester, veiledning og undervisning på landsbasis
 at Samisk Helseforskning i Karasjok styrkes faglig og økonomisk
 at det etableres et samisk rehabiliteringstilbud i Karasjok
 at samiske funksjonshemmede og eldre må gis et omsorgstilbud grunnlagt på samisk kultur
 at det i Karasjok etableres et godt faglig tilbud for samiske pasienter med senil demens, hvor samisk språk og kultur er sentrale elementer og som kan være modell for andre kommuner
 at barneombudet tilføres samiskspråklig og kulturell kompetanse
 å støtte arbeidet innen samisk fagterminologi for helsevesenet
 å stimulere til utdanning av mer samisktalende helsepersonell, for eksempel gjennom tilleggspoeng, kvoter og stipendordninger
 at det etableres tolkeutdannelse for helsepersonell ved Samisk Høgskole, og at samisk tolketjeneste etableres ved sykehusene, sykestuer og eldresentre i samiske områder
 å etablere samiskspråklig sjelesørgertjeneste på sykehus som behandler samiske pasienter
MEDIA
Karasjok NSR vil arbeide for:
 at sendetiden til de daglige fellessamiske TV-sendingene utvides, og at samiske barn sikres daglige barne-TV-sendinger
 å realisere daglige samiskspråklige avisutgivelser
 at støtten til Nuorttanáste økes
INTERNASJONALT ARBEID
Karasjok NSR vil arbeide for:
 at urfolkenes kontakt i Barentsregionen blir styrket, og spesielt støtte samarbeidet mellom vennskapskommunene Karasjok og Lujávri
 at samer i Russland inkluderes i Samekonvensjonen, og at konvensjonen ratifiseres av statene så raskt som mulig
 at samarbeidet mellom samene og andre urfolk styrkes
LIKESTILLING
Karasjok NSR vil arbeide for:
 at likestillingen styrkes i det samiske samfunnet, både i oppdragelse, i arbeidslivet og i politisk virksomhet
 at det etableres et samisk likestillings-senter lokalisert til Karasjok, som skal arbeide for likestillingen i det samiske samfunnet
