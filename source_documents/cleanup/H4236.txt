
søndag 6. desember 1998 13:53:26
-Venstre ber om ro i finans-politikken for å få ned renta
Venstres landstyremøte er godt fornøgd med årets statsbudsjett. Sentrumsprofilen ligg fast - med satsing på barnefamiliar, helse, distrikta og småbedriftene.
Økonomisk stabilitet er nå nødvendig for å få ned renta. Landstyret
oppfordrar derfor eit samla Storting om å gjera sitt til at det blir ro om norsk finanspolitikk. Slik kan ein gi eit realistisk og nøkternt bilde av nors økonomi. Saman med ein meir «normal» oljepris er dette grunnleggjande viktig for å få ned renta - og hindra aukande arbeidløyse.
Venstres landsstyre er lei for at ikkje Høgre og Framstegspartiet kunna vera med på ei høgare el-avgift. I Norge er energiforbruken rekordhøg på grunn av låg pris. Høgare el-avgift ville ha premiert energisparing, og kunne ha vore ein god medisin i denne situasjonen.
Oslo, 6. desember 1998
