
4/12-03
Venstres stortingsgruppe
- Utidig av Avinor-sjefen
- Det er utidig og frekt av Avinorsjef Randi Flesland å true med nedlegging av flyplasser. Det har hun ingenting med, sier Venstres parlamentariske leder, Trine Skei Grande.Hun er mektig irritert på dagens utspill fra Flesland, der hun navngir flyplasser som i følge henne kan bli nedlagt hvis ikke Avinor får 100 millioner mer.
- En ting er at hun sier dette etter at statsbudsjettet er avklart. En annen ting er det ikke er noe i budsjettet som tilsier at ikke Avinor skal kunne drive alle flyplassene. De får mer penger enn for inneværende år. For det tredje avklarte Stortinget for kort tid siden flyplass-strukturen, og det står ikke til en direktør for en statlig virksomhet å overprøve Stortinget.
Det eneste Flesland oppnår med dette utspillet, er å skape unødig usikkerhet mange steder i landet som er avhengig av sin flyplass. I tillegg svekker hun tilliten til sin egen dømmekraft, sier Trine Skei Grande, Venstre.
