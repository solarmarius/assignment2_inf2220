
Stortinget, 27. juni 2001
Reis til London,
Stoltenberg!
Bergens Tidende refererer i dag den britiske avisen The Telegraph, der eieren av atomanlegget i Sellafield varsler økte radioaktive utslipp.
Konsekvensen vil bli økt forurensning langs norskekysten. Uttalelsen viser at britiske myndigheter ikke tar på alvor reaksjonene fra Norge og andre nordiske land, sier Venstres nestleder og miljøpolitiske talsmann Gunnar Kvassheim.
- Dette er en så alvorlig sak for Norge at statsminister Jens Stoltenberg snarest bør ta turen til London og forklare at et slikt tiltak vil bli sett på som en uvennlig handling overfor Norge. Denne planen må stoppes, og utslippene må tvert om reduseres.
Et slikt besøk synes å være nødvendig for å forklare at denne saken skaper stor uro i Norge, spesielt langs kysten, sier Kvassheim
