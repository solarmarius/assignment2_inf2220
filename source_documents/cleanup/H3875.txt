
2.3.2000
Marit Tingelstad og Kari Hølmo Holen,
Pressemelding fra
REGJERINGSMAKT OG GASSKRAFTVERK - KVA VIL AP OG H?
Det pågår nå store diskusjonar om regjeringskrise og evt. kabinettspørsmål eller mistillitsforslag. Oppland Senterparti meiner at sentrumspartia har for mykje ugjort til å gå av nå, men det er sjølvsagt opp til Stortinget om det blir stilt mistillitsforslag.
Det skapar bekymring at parti som Arbeidarpartiet og Høgre vil oversjå avtaler som er forpliktande når det gjeld arbeidet for å redusere CO2-utslepp. For Senterpartiet er det viktig å arbeide for dette, og difor ønskjer vi ny teknologi velkomen og set krav til mest mogleg foruensingsfrie gasskraftverk før vi vil tillate bygging. Det forundrar og at Stoltenberg har endra syn totalt i denne saka. Det er ingen tvil om anna enn at Arbeidarpartiet er på regjeringsjakt.
Energisituasjonen er i følgje statistikken slik at landet for første gong sidan 1995 var eksportør av kraft i 1999, og hadde ein nettoeksport på 1,9TWh, og sjølv om vi hadde import i dei tre førre åra, er nå situasjonen slik at energiprisane i verda er låge, og økonomien for å byggje nye kraftverk er mindre.
Etter kjelde frå SSB Utslippsregnskap luft 1998, oppdaterte tall pr. 06.01.2000 har Oppland eit utslepp på 722,5 tusen tonn CO2. (Noreg har 41,4 millionar tonn) Dersom det blir bygt gasskraftverk basert på nåverande teknologi, vil det føre til ein auke av utslepp som gjer at landet må redusere andre utslepp. For Oppland kan det dreie seg om ein reduksjon på 50.000 - 100.000 tonn avhengig av kva for fordeling det blir lagt opp til. Når ein kjenner til kritikken som har kome mot auka diselavgift, og som absolutt rammar næringar i distrikta som er transportavhengige, må ein spørje seg om kva som nå blir konsekvensen når det gjeld avgiftsnivå. Oppland er som landet elles prega av store avstandar, og privatbilisme er nødvendig.
Senterpartiet utfordrar difor Arbeidarpartiet og Høgre i Oppland til å vise kvar dei vil kutte dersom dei framleis meiner at Kyoto-avtala skal gjelde.
