
07.01.03
Siv Jensen
Siv vil fjerne all avgift på strøm
- Fremskrittspartiet fremlegger i morgen et forslag om å fjerne både avgiften og momsen på strøm i årets 4 kaldeste måneder, opplyser nestformann i FrP Siv Jensen.
- De høye kraftprisene er politikernes ansvar. Folket fortviler, og Stortinget må være villig til å gi slipp på de skyhøye avgiftsinntektene, fortsetter Jensen.
- Strømprisen har gått i taket på grunn av en kald vinter og tørr høst. Denne situasjonen har FrP og mange i bransjen advart mot en rekke ganger. Norge er en energinasjon, men likevel er ikke stortingsflertallet villig til å øke kraftproduksjonen. Det politiske flertallet har i stedet fokusert på redusert forbruk og luftslott som alternativ energi.
Jensen avviser at avgiftskutt er feil virkemiddel i dagens marked.
- Prisene har for lengst passert punktet hvor folk har maksimale incentiver til å spare det de kan på strøm. Prisene vil dessverre fortsatt være høye selv ved en fjerning av moms og elavgift, og folk flest vil derfor ha fortsatt ønske om å bruke minimalt med strøm. Samtidig vil fjerning av momsen og de rundt 10 øre/kWh avgiften representerer være et konkret bidrag til folks lommebok i en trang tid. Det norske folk har lidd nok pga det politiske flertallets feilslåtte energipolitikk. Det minste flertallet kan gjøre er å gi folket en håndsrekning nå som det svir som verst, avslutter Jensen.
