
Lørdag 11. juni 1994
Kristelig Folkepartis finansfraksjon:
ØKT SATSING PÅ STUDENTENE
En satsing på 40 millioner til nye studieplasser, vil gi mellom 800 og 900 slike plasser. Det sier stortingsrepresen-tantene Odd Holten og Einar Steensnæs, som utgjør KrFs fraksjon i Stortingets finanskomité etter at en avtale mellom Arbeiderpartiet og Kristelig Folkeparti om opplegget til Revidert Nasjonalbudjsett nå er i havn..
-De nye studieplassene vil bli opprettet innen psykologi-, fysioterapi- og vernepleiestudene. De nye studieplassene i psykologi vil bli lagt til universitetene i Trondheim og Tromsø, mens vernepleierplassene vil bli lagt til Østfold, sier Holten og Steensnæs.
LAVERE RENTE PÅ STUDIELÅN
Arbeiderpartiet og Kristelig Folkeparti er blitt enige om å sette ned renta på studielån som er nyere enn sju år. Dette betyr en satsing på 125 millioner.
-Vi betrakter en slik rentenedsettelse som et viktig sosialpolitisk virkemiddel. Det kommer først og fremst dem til gode som nå er i en etableringsfase både når det gjelder familie og yrkesliv, sier KrFs finanspolitikere i Stortinget, Odd Holten og Einar Steensnæs.
