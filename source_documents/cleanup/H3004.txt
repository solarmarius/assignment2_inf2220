
Onsdag 1. april 1998
NY LEDER I KrFs STUDIEFORBUND
Styret i Kristelig Folkepartis Studieforbund har ansatt Nils-Petter Enstad som ny daglig leder. Enstad er i dag konstituert informasjonssjef i KrF.
Nils-Petter Enstad er 44 år og bosatt i Askim. Han har ansatt ved informasjonsavdelingen i Kristelig Folkeparti siden 1991. Fra 1972 til 1985 var han offiser i Frelsesarmeen. Han har også vært informasjonssjef og forlagsredaktør i Ansgar Forlag og informasjonskonsulent ved Det teologiske Menighetsfakultet.
Som daglig leder i partiets studieforbund vil han først og fremst arbeide med å øke studieaktiviteten i partiet. Hittil i 1998 har det vært en jevn vekst i antallet nye studieringer. Dette skyldes først og fremst de to nye studieoppleggene som er blitt gitt ut: Det ene heter Verdier inn i et nytt årtusen og omhandler verdidebatten, det andre heter Kjenn din kommune, og er et ledd i forberedelsene til neste års kommunevalgkamp.
Han begynner i den nye stillingen 1. juli i år.
