
Stortinget, 16. oktober 2000
FREMSKRITTSPARTIETS
STORTINGSGRUPPE
Fra stortingsrepresentant Hanne Dyveke Søttar Hagen(FrP)
Nye sponsorregler for TV i spørretimen
Onsdag 18. oktober tas spørsmålet om de nye sponsorreglene opp i spørretimen. Etter de nye forskriftene skal: Opplysning om sponsor gis muntlig og/eller ved et ikke-bevegelig bilde av sponsors navn, varemerke eller logo.
De nye reglene skulle ha trått i kraft 1. oktober i år, men er utsatt på ubestemt tid da departementet ikke er ferdig med behandlingen av høringsuttalelsene.
Søttar Hagen ber statsråden fastslå at de nye forskriftene tidligst trer i kraft 01. januar 2002, slik at landets lokal-TV-stasjoner minst får et år på seg til å møte de nye kravene.
- En slik innstramming av sponsorreglene har stor økonomisk betydning da det i værste fall kan medføre et inntektstap på 50-75% i forholdt til dagens inntjening på sponsede programmer, sier Søttar-Hagen.
- De nye sponsorreglene gjelder all kommersiell tv, men lokal-Tv er i denne saken blitt offer i en problemstilling som i det vesentlige er relatert til forholdet mellom NRK og de store kommersielle stasjonene; TV2 og TVNorge. Lokale TV-stasjonene har så lite sendetid pr. dag slik at de har ingen mulighet til må kompensere sitt inntektstap mede økt reklamesalg, slik at de nye reglene trolig vil slå mer uheldig ut for lokal-TV, da disse har mindre å gå på økonomisk, avslutter hun.
