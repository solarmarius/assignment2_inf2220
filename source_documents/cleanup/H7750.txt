
2003
Nordland FrP
Fylkesprogram for Nordland FrP 2003
Grunnsyn
Nordland FrP er en del av Fremskrittspartibevegelsen og legger det Liberalistiske fundament til grunn for sitt arbeid. Fremskrittspartiets politikk bygger på Norges grunnlov, norsk og vestlig tradisjon og kulturarv med basis i det kristne livssyn. Fremskrittspartiets hovedmål er å arbeide sterk nedsettelse av skatter, avgifter og begrense det offentliges inngrep mot enkeltmennesker. Derfor er det sentrale i Fremskrittspartiets samfunnssyn troen på og respekten for enkeltmenneskets egenart. Vi ønsker at folk skal ha rett til å bestemme over eget liv og økonomi.
Fremskrittspartiet vil:
Verne om de områder som grunnloven i utgangspunktet la opp til. F.eks; enkeltpersoners rett til å ytre seg offentlig og bestemme over sine egne liv.
Ta sterk avstand fra all forskjellsbehandling av mennesker basert på rase, kjønn, religion og etnisk opphav.
Begrense det offentliges makt, slik at den enkelte på et selvstendig grunnlag kan foreta sine egne valg.
Skatter, avgifter og offentlige inngrep
Fremskrittspartiet støtter ikke de andre partienes klokkertro på at staten, fylkeskommunen og kommunene er de beste til å ta vare på den enkelte. Vi mener at enkeltindividet er best til å definere sine behov og ønsker. Vi vil derfor at innbyggerne i størst mulig utstrekning skal få disponere sin egen inntekt. En kraftig reduksjon i skatter og avgifter må derfor gjennomføres. Unødvendige reguleringer og pålegg legger også i stadig større grad hindringer i veien for at enkeltpersoner og næringsliv kan utvikle seg på en fornuftig og rasjonell måte. Denne utviklingen må stoppes.
Fremskrittspartiet vil:
Senke fylkesskatten.
Redusere det offentliges makt betraktelig og respektere eiendomsretten.
Arbeide for å fjerne konsesjonsordninger og konkurransehindringer.
At saksbehandlere i det offentlige blir ansvarsstilt for feil i saksbehandlingen.
Fylkeskommunen
I den offentlige forvaltning er fylkeskommunen et unødvendig og fordyrende mellomledd mellom staten og kommunene. Fremskrittspartiet vil på Stortinget arbeide for at fylkeskommunen nedlegges. De oppgaver som fylkeskommunen i dag har fordeles mellom staten og kommunene på følgende måte:
- Staten overtar ansvaret for finansieringen av skoler, deler av fylkesveinettet og samferdselstilbudet.
- Kommunene overtar ansvaret for deler av fylkesveinettet.
Fremskrittspartiet mener at en slik fordeling vil medføre et bedre, sikrere, og mer kostnadseffektivt tjenestetilbud for brukerne. Fylkesgrensene beholdes som stortingsvalgkretser og som egen enhet i statlig sammenheng, akkurat slik som i dag. Fylkeskommunale eiendommer selges og pengene fra salget brukes til å gi et bedre tjenestetilbud i fylket. Fremskrittspartiet erkjenner at fylkeskommunen eksisterer og vil følgelig delta i de politiske fora frem til målet om avvikling er nådd. Fremskrittspartiet vil i sin fylkeskommunale deltagelse prioritere lovpålagte oppgaver som helse, skole og samferdsel.
Fremskrittspartiet vil:
Redusere byråkratiet i fylkeskommunen.
Konkurranseutsette deler av fylkeskommunens virksomhet.
Prioritere lovpålagte oppgaver, som helse, skole, og samferdsel.
Selge fylkeskommunens aksjer og verdipapirer.
Selge fylkeskommunens eiendommer og boliger som ikke dekker et særskilt behov.
Redusere antall frikjøpte heltidspolitikere i Nordland fylke.
Et konkurransedyktig næringsliv
Fremskrittspartiet ønsker et konkurransedyktig næringsliv som står på egne bein. Dette kan bare oppnås ved at skatter, avgifter, restriksjoner, reguleringer og selektive støtteordninger reduseres eller fjernes. De største hindringer for et konkurransedyktig næringsliv er sammen med nevnte skatter og avgifter, de skyhøye avstandskostnadene. Det er et faktum at Nordland fylke ligger langt fra de store markedene, både i Norge og resten av verden. Fraktkostnadene spiller en avgjørende rolle for om de lokalproduserte produktene er konkurransedyktige når de når markedet.
Nordland FrP ønsker at de som bor der kraften produseres får fordel av dette. Fremskrittspartiet ønsker en lønnsom fiskerinæring og vil derfor arbeide for å fjerne avgifter, regelverk og konsesjoner som legger hindringer i veien for en lønnsom drift.
Jordbruksnæringen er også viktig for Nordland. Det bør derfor legges til rette for å fjerne regelverk og konsesjoner som legger hindringer i veien for en lønnsom drift. Bo- og driveplikten er et hinder i så måte.
Fremskrittspartiet vil:
Arbeide for en avvikling av offentlige støtteordninger gjennom SND.
Fjerne konkurransehindringer.
Legge til rette for at Nord-Norsk næringsliv kan delta i oljerelatert virksomhet i nord.
Arbeide for at fiskerinæringen blir mest mulig lønnsom, og at det legges til rette for arbeidsplasser i Nordland.
Arbeide for at avstandskostnadene, som diesel, bensin, miljøavgifter o.s.v., blir lavest mulig.
Arbeide for at nærhet til elektrisk kraft blir en fordel.
Arbeide aktivt for at fartøyer med en lengde under 35 fot skal kunne fiske fritt.
Arbeide aktivt for å fjerne alle konsesjonsordninger, slik at rederen selv kan bestemme hvilket redskap fartøyet skal fiske med.
Arbeide aktivt for å fjerne deltagerloven, slik at fiskeforedlingsindustrien kan eie fartøyer. Dette vil sikre tilgangen på råstoff/leveranser og dermed sikre arbeidsplassene.
Arbeide aktivt for å fjerne driftskonsesjoner i havbruket.
Helse og omsorg
Fylkeskommunen har fortsatt helserelaterte oppgaver etter at staten overtok driften av sykehusene i januar 2002. Dette er:
- Rusvern (Egne rusklinikker og poliklinikker ved sykehusene)
- Familievern (5 kontorer i Nordland)
- Barnevern (6 institusjoner)
Stortinget skal ha ansvaret for å vedta lover som sikrer at folketrygden betaler for brukernes rettigheter til nødvendig behandling av sykdom, skade eller omsorg. Dette betyr ikke at det offentlige nødvendigvis skal utøve disse tjenestene. Derfor skal private aktører innen helse og omsorgsarbeid få samme rammevilkår som det offentlige helsevesen. He1sevesenet må på lik linje med andre gis mulighet til å effektivisere og fornye seg i takt med utviklingen. Gjennom en fristilling og full likebehandling mellom private og offentlige eide behandlingsinstitusjoner, åpnes det for etablering av en mer naturlig, effektiv og brukerorientert struktur i helsemarkedet.
Fremskrittspartiet vil:
Likestille offentlige og private helsetilbud.
Sikre nordlendingen nødvendige helsetjenester.
Funksjonshemmede skal i størst mulig grad sikres samme livsstandard som funksjonsfriske.
Arbeide aktivt for at lokalsykehusene opprettholdes, med kirurgisk akuttberedskap og fødeavdeling.
Forsvaret
Nordland er strategisk viktig for å sikre nasjonens sikkerhet, og det er derfor viktig å sikre forsvarets tilstedeværelse i fylket. Fremskrittspartiet ser dagens forsvarspolitikk som en trussel mot dette mål, og registrerer at det nåværende stortingsflertall har svekket forsvaret betydelig. Det er av avgjørende betydning at forsvarets tilstedeværelse og beredskap til en hver tid er så høy som mulig. Presset mot de norske havområder - og nord- området spesielt kan raskt bli betydelig større enn det er i dag. Kystvakten og 333 Skvadronen er av stor betydning, både som overvåkningsenheter og kontrollorgan er mot et ytre press. Fremskrittspartiet ønsker å opprettholde verneplikten som et viktig og nødvendig verktøy for nasjonenes sikkerhet.
Fremskrittspartiet vil:
Arbeide for å styrke forsvarsevnen for nasjonen.
Arbeide for å synliggjøre den viktige rolle som forsvarsanleggene i Nordland har for totalforsvaret.
Arbeide for å øke andelen av yrkessoldater i hæren, sjøforsvaret og luftforsvaret.
Sikre at våre mannskaper er godt utstyrt og trent i tilfelle en krisesituasjon oppstår.
Styrke sivilforsvaret som instrument i den sivile beredskap.
Økte rammebetingelser for HV.
Satse på militær gjenbruk av nedlagte/eksisterende forsvarsanlegg fremfor nybygging.
Arbeide for og hindre flytting av de gjenværende forsvarsanleggene i Nordland. (Torgeir Trældal)
Samferdsel
For at befolkning og næringsliv skal kunne bo og bygge i Nordland er det av avgjørende betydning at samferdselstilbudet i fylket er godt utbygd. Med et bra samferdselstilbud mener Fremskrittspartiet et godt utbygd veinett, med god veistandard og et funksjonelt kollektivtilbud. Fremskrittspartiet er overbevist om at den store fraflyttingen som har funnet sted de senere år i stor grad skyldes kostnadene med å bo i spredt bebygde områder. Når næringslivet opplever at veistandarden er så dårlig at produktene ikke når markedet til rett tid, eller at kostnadene med lange avstander bidrar til mindre lønnsomhet, kan dette føre til at etablerte bedrifter flytter og at nyetablering uteblir.
Det samme vil gjelde befolkningen for øvrig: Når avstandene er store og kostnadene ved å delta i forskjellige fritidsaktiviteter blir for store, flytter folk. Fremskrittspartiet ønsker å minimalisere disse avstandskostnadene. Næringslivet er avhengig at produktene når markedet på en rask og rimelig måte. For å nå dette målet er det en prioritert oppgave å sørge for at det offentlige prioriterer stamveiene. Det er også viktig at tilførselsveiene blir i en slik stand at de ikke ødelegger for konkurranseevnen til næringslivet i Nordland.
For befolkningen er det særdeles viktig at standarden på veinettet er slik at man på en rask, sikker og effektiv måte kan få utført sine gjøremål. For Fremskrittspartiet er det en viktig målsetting at befolkningen skal kunne ferdes sikkert i trafikken. Derfor ønsker vi å satse på trygge ferdselsårene for de myke trafikantene ved at det bygges flere sykkel- og gangstier. Det er også viktig at rasfarlige veistrekninger og tunneler sikres. Fremskrittspartiet ser det som viktig at det legges opp til et godt og kostnadseffektivt kollektivtilbud, både til lands, til sjøs og i luften. Som et ledd i å utvide og forbedre transporttilbudet for innbyggerne, ønsker vi at det i Nordland skal benyttes anbud. På denne måten vi1 tilbudet forbedres og midler frigjøres for å gi innbyggerne flere og bedre tilbud.
Fremskrittspartiet ser personbilen som det mest hensiktsmessige transportmiddel i fylket, for mange steder er det også det eneste praktiske fremkomstmiddel. Vi vil arbeide for å senke de skyhøye bensin- og dieselavgiftene. Partiet er negativ til bompengefinansiering av veier dersom ikke avgiftsnivået reduseres tilsvarende. Frakt av gods og mennesker sjøveien er en viktig del av vår samferdsel. Det er derfor viktig at det investeres i infrastruktur til og fra regionhavnene, slik at de kan utvikle seg slik markedet krever.
Fremskrittspartiet vil:
Arbeide for at E6 og at øvrige veier opprustes til nasjonal standard.
Arbeide for asfaltering av fylkesveiene.
Bruke anbud for å høyne standarden på tilbudene, og frigjøre midler til flere og bedre samferdselstilbud.
Arbeide for at alle fylkesveier får 10 tonns akseltrykk prioritert etter næringshensyn.
Fjerne konsesjonsordninger og konkurransehindringer innen samferdsel.
Arbeide mot Stortinget for å senke bensin- og dieselavgiftene, og innførsel av yrkes drivstoff.
Arbeide for økt bygging av gang- og sykkelveier.
Døgnåpne veger over grensepassasjene Umbukta, Graddis og Bjørnefjell.
Arbeide for rassikring av utsatte veistrekninger.
Mer konkret.
Arbeide for full oppmerking av farleder langs nordlandskysten.
Arbeide for at det investeres i infrastruktur til og fra regionhavnene, slik at de kan utvikle seg slik markedet krever.
Arbeide for krav om minstestandard på vintervedlikehold.
Tunnel gjennom kjernfjellet prioriteres.
Prioritere og ferdigstille påbegynte vegprosjekter i Nordland.
Skole
Fremskrittspartiet ønsker først og fremst å formidle kunnskap og stimulere elevene til selvstendig tenking, men har registrert at skolen i dag har store utfordringer grunnet elevenes økende sosiale vansker. Den norske skolen skal kvalitetsmessig ligge på topp i Europa, slik at kravene i det internasjonale samfunnet kan møtes. Fornyelse og kvalitetsheving av skolen er derfor en prioritert oppgave for Fremskrittspartiet. Vi vil legge vekt på folkeskikk i skolen, og bidra til å gjenreise elevenes respekt for lærere og medelever. Videre vil vi understreke elevenes selvstendige ansvar for egen læring i den videregående skole. Skolen skal være en investering i egen fremtid for hver elev. Det er derfor viktig at opplæringstilbudene tilpasses den enkeltes forutsetninger og evner, samtidig som det opprettholdes et opplæringstilbud i tråd med næringslivet og det offentliges behov.
Fremskrittspartiet vil:
Innføre fritt skole valg i den videregående skolen.
Arbeide for at de videregående skolene i Nordland fristilles med egne styrer, eller at private eller organisasjoner kan overta driften.
Innføre stykkpris pr. elev for å gjøre eleven til inntektskilde og ikke en kostnad.
Arbeide for at disiplinen i skolen bedres.
Arbeide for at forholdet mellom teori og yrkes fag endres.
Arbeide for økt satsing på IT i skolen for elevene.
Åpne for at næringslivet kan være en aktiv del av utdanningstilbudet, både økonomisk og kompetansemessig.
Arbeide for opprettholdelse av elev og studentrabatt på kolektivtransport.
Kultur/fritids-aktiviteter
Fremskrittspartiet ønsker et fritt og se1vstendig kulturliv med basis i hva befolkningen arbeider frem gjennom frivil1ighet. For Fremskrittspartiet er kultur et vidt begrep som har sitt utspring i enkeltmenneskets interesse og ønsker. Derfor er vi meget positive til at enkeltpersoner danner organisasjoner for å utøve sine aktiviteter, basert på frivillighet og personlig engasjement. Offentlig støtte til kultur bør i hovedsak kanaliseres gjennom frivil1ige organisasjoner som primært retter sin aktivitet mot barn og unge.
Fremskrittspartiet vil:
At offentlige midler til kulturlivet i størst mulig grad skal ytes til anlegg, utstyr og tilrettelegging.
Avvikle ordninger med offentlige lønnede kunstnere.
Arbeide for at bidrag til kulturlivet skal gi skattefradrag.
At offentlige tilskudd til fritidsaktiviteter skal prioritere barne- og ungdomsarbeid.
At dugnad og frivillig arbeidsinnsats ikke skattlegges og avgiftsbelegges.
At det legges til rette for bruk av snøscooter i rekreasjonsøyemed.
At tillatelser til bruk av snøscooter i rekreasjonsøyemed overføres fra fylkesmannen til de respektive kommunestyrer.
Miljø
Nordland Fremskrittsparti vil arbeide for at miljøet blir best mulig ivaretatt slik at det kan overleveres til den oppvoksende slekt på en god og forsvarlig måte. Fremskrittspartiet mener at miljøpolitikken må bygge på retten til liv og eiendom, og at den som forurenser skal betale kostnadene for dette. Vi vil bygge ned miljøbyråkratiet hos Fylkesmannen og i fylkeskommunen, for å overføre mer av ansvaret til kommunene.
Fremskrittspartiet vil:
At forurenser betaler kostnader for miljøskader.
At miljøavgifter øremerkes.
Arbeide for og få sentrale myndigheter til og ta ansvar for skipsvrak som truer kysten med olje lekkasje og annen forurensing.
Bosetting og integrering av flyktninger
Fremskrittspartiet er innstilt på å hjelpe flyktninger, men mener at de best kan hjelpes i sine geografiske og kulturelle nærområder. I stedet for å ta flyktningene inn i landet, bør Norge bidra til å dekke utgiftene til flyktningmottak i flyktningens naboland. For de som er kommet til Norge og har fått opphold, må målet være en raskest mulig integrering. Beherskelse av norsk språk og samfunnsforståelse er en forutsetning for å komme ut i arbeidslivet og takle hverdagen i et nytt land. Det vil derfor være til gagn for både kommunene og flyktningene om økonomisk støtte blir betinget av regelmessig deltagelse i norsk- og samfunnsundervisning. Fremskrittspartiet mener at staten må dekke alle kostnader kommunene har i forbindelse med bosetting og integrering av flyktninger, også utover dagens 5 års periode med integreringstilskudd. Kommunene bør derfor føre separat regnskap over alle sine kostnader ved bosetting og integrering av flyktninger.
Fremskrittspartiet vil:
Innføre folkeavstemninger om mottak av flyktninger og opprettelse av asylmottak.
At deltagelse i norskundervisning og samfunnslære knyttes opp mot økonomisk støtte.
At staten skal dekke alle kostnader, også utover dagens 5 års periode.
Det skal ikke være mulig å opprette offentlige særordninger for asylsøkere eller integrert flyktninger basert på deres religion eller etniske opprinnelse.
Lov og orden
Selv om styringen av politiet er en oppgave for Stortinget, er Fremskrittspartiet på fylkesnivå, bekymret over de foreløpige konsekvensene av politireformen.
Resultatet så langt har vært en dårligere tjeneste ovenfor publikum, noe som fører til at folk føler utrygghet.
Det tar FrP avstand fra.
Fremskrittspartiet vil:
Arbeide for en styrking av politiet og lensmannsetaten.
Styrke sivilforsvaret som instrument i den sivile beredskap.
Arbeide for at politiets oppgaver prioriteres etter omfanget/skader som påføres på enkeltindivider og samfunnet.
