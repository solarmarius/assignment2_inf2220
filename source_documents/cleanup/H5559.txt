
11.02.2002
Vil endre bilstønadsordningen for funksjonshemmede
- Stortingsrepresentant Britt Hildeng har levert inn et privat forslag i Stortinget om å endre forskriftene for bilstønadsordningen for funksjonshemmede. I dag må bilen være ti år gammel før den kan byttes ut, heter det i denne pressemeldingen fra 11. februar 2002.
Stortingsrepresentant Britt Hildeng har levert inn et privat forslag i Stortinget om å endre forskriftene for bilstønadsordningen for funksjonshemmede. I dag må bilen være ti år gammel før den kan byttes ut.
- Ordningen med rente og avdragsfritt lån fra folketrygden til kjøp av bil for funksjonshemmede har gjennomgått flere innstramminger. Og fra 1999 ble det blant annet bestemt at bilen måtte være ti år gammel før man kunne anskaffe seg en ny. Den rigide praktiseringen av regelverket har fått utilsiktede konsekvenser for mange. Den enkelte brukers kjørelengde varierer i sterk grad, avhengig av bosted og den enkeltes samfunnsaktivitet. Lange arbeidsreiser eller stor aktivitet i organisasjons- og samfunnsliv kan føre til at bilen slites og ikke er i forsvarlig kjørbar stand lenge før tiårs grensen er nådd. Resultatet av slik situasjon vil lett kunne føre til at den enkelte funksjonshemmede kan få vanskeligheter med både å opprettholde sitt arbeid og deltakelse i samfunnslivet for øvrig. Derfor er det behov for å gjennomgå lovverk og forskrifter knyttet til bilstønadsordningen i folketrygdloven, slik at regelverket for å få ny bil også tar hensyn til kjørelengde, slitasje og formålet med bruken av bilen, ikke bare bilens alder, sier Hildeng
