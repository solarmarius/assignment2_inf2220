
Dato: 23. mars 2004
Einar Holstad, medl. av Justiskomiteen (KrF)
Lettere å avsløre økonomisk kriminalitet ved konkurs
- Justiskomiteen avga i går sin innstilling om endring i konkursloven. Et stort flertall vil innføre et legalpant på 5 prosent for å sikre midler til en forsvarlig bobehandling ved konkurs. Dette vil gjøre det langt lettere å avsløre økonomisk kriminalitet, sier Einar Holstad (KrF).
- Mange konkursboer innstilles i dag umiddelbart forbi det ikke finns midler til å drive en forsvarlig bobehandling. Vi vet at økonomisk kriminalitet ikke sjelden skjuler seg bak konkurs. Det er viktig å sikre en forsvarlig bobehandling. Vil vi innføre et legalpant på 5 % for å sikre dette. Legalpantet vil gjøre det mulig å finne eventuelt skjulte midler i boet og for å avdekke eventuelle misligheter. Det kan bare benyttes når boets øvrige midler ikke er tilstrekkelige til å dekke boomkostningene, sier Einar Holstad.
- KrF og Høyre har fått gjennomslag for en øvre begrensning i legalpantet på 700 ganger rettsgebyret (per i dag kr 518.000) i hvert panteobjekt. Dette vil gi konkursboene en ikke ubetydelig sum å drive bobehandling for. Innføring av legalpant på 5 prosent uten noen øvre begrensning, ville kunne gjøre kapitaltilførselen unødvendig vanskelig for virksomheter som har særlig verdifulle eiendeler. En slik begrensning i legalpantet vil særlig få betydning for eiendeler som skip, offshoreinnretninger, faste eiendommer og fly, sier Holstad.
- Rekvirentansvaret økes dessuten fra 20.000 til 50.000 kroner. Begrunnelsen for dette er den samme som for innføring av legalpant, avslutter Einar Holstad (KrF)
