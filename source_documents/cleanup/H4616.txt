
20. august 1999
Kjell Opseth
Regjeringa har ikkje tatt krisa i offshore og verftsindustrien
- Eg forventar at Regjeringa kjem med tiltak for å avhjelpe situasjonen i verftsindustrien Tiltaka som Regjeringa har varsla som kompensasjon for arbeidsgiveravgifta er ikkje tilstrekkelege og målretta nok til å møte krisa i verftsindustrien, seier stortingsrepresentant Kjell Opseth i ei pressemelding.
Næringa har lenge varsla at krisa ville kome. Likevel fremja ikkje Regjeringa noko forslag til tiltak i Revidert budsjett i vår.
Arbeiderpartiet har fremja ei rekkje forslag i ein næringspakke som ville avdempa situasjonen og gje verftene fleire oppdrag. Det gjeld auka fornyingstakt av fiskeflåten og ferjer, ombygging av landgangsfartyg, fornye havforskingsfartøyet G.O. Sars, og framskunde bygging av eit nytt kystvaktskip. Vidare har vi fremja forslag om å opprette eit teknologifond, og å auka støtte til forskings- og utviklingskontrakter.
Regjeringa må medverke til at størst mogleg del av bygging av fregattane til forsvaret skjer i Norge.
Innan oljesektoren har Arbeiderpartiet fremja ei rekkje tiltak for å auke investeringane, for å sikre ei betre ressursutnytting og for å få fram fleire samfunnsøkonomisk lønsame prosjekt. Ikkje minst må dei prosjekta som oljeselskapa no har liggjande på vent, få rammevilkår som gjer at dei blir realisert. Dette vil og gi auka ordreinngang til verftene, meiner Kjell Opseth.
