
03.12.2004
SV
Stortingsrepresentant Bjørn Jacobsen til Nord-Irak
SVs stortingsrepresentant Bjørn Jacobsen som sitter i utenrikskomiteen på Stortinget, vil i perioden 4. - 10. desember være i Nord Irak for å besøke Norsk Folkehjelps sine prosjekter i området og ha møter med politiske myndigheter/ partier.
- Valget i Irak står for døra og jeg regner med å få viktige innspill i forhold til hva som skal til for å oppnå overgang fra okkupasjon til sjølstyremyndighet og reelt sjølstyre i Irak, sier Bjørn Jacobsen.
Representanten har et omfattende program, som inkluderer å besøke flere av de kurdiske sjølstyrepolitikerne som har vært og besøkt SV på Stortinget.
- Irak vil stå på dagsorden lenge og det er viktig å få mer informasjon om situasjonen i de områder som er mulig å besøke og som har positive erfaringer med sjølstyre, fortsetter Jacobsen.
Stortingsrepresentanten er invitert til Nord Irak av Norsk Folkehjelp ved David Bergan i Midt Østen-seksjonen. Han vil være tilgjengelig for spørsmål fra pressen under reisen.
