
22.10.02
Ranveig Frøiland, Arbeiderpartiet
Med lua i handa
Avislesing denne hausten har vore ei trist oppleving. Kvar dag les vi om kommunestyrer som legg fram budsjett der alt er skåre inn til beinet. No er det dei svakaste gruppene som dei eldre og uføre, og det som skulle vært sjølve satsingsområdet: skulen, som får blø. Vi veit at velferden vår skjer i kommunene og det som skjer no er veldig trist. Dette skriv Ranveig Frøiland i dette innlegget
Vi i Arbeidarpartiet har vore stolte over at vi gjekk i bresjen for å byggja velferdstaten. Vi gjekk frå forsorg der fattiglemmen måtte stå med lua i handa - til rettferd og velferd for alle. Omfordelinga skjedde gjennom skattlegging som har virka rettferdig. Dei to siste borgarlege regjeringane har hatt som uttalt mål å stake ut ei ny kurs når det gjeld velferdsordningane.
Orda som no svirrar rundt er behovsprøving og spissing av tiltaka. For meg blir dette ein ny versjon av å stå med lua i handa. Uføre skal ikkje lengre få prøva arbeidsevne sin med å tjena inntil 1 G. I det øyeblikket dei tek arbeid skal det kuttast i trygda. Det er viktig for alle å ha ei forutsigbart økonomi, men kanskje spesielt dei som er blant dei svakaste i samfunnet.
Eit døme kan vera ungdomen som er 100 % ufør som klarer ein liten ekstrajobb på gode dager. Det gir sårt trengte ekstra lommepengar, men også ei sjanse til å komme seg ut blant folk. Et opplegg der han mister trygd tilsvarande det han tener blir for utrygt for ham og da er det ekstrajobben som blir valt bort.
Eldre og uføre vant ein viktig siger då Stortinget i fjor vedtok at eigenandelene på blå resept skulle falle bort med verknad frå 1.oktober i år. I Regjeringas forslag til statsbudsjett som vart lagt fram 9 dagar seinare, kjem forslaget om å trekke dette tilbake.
Statsminister Bondevik var under sine innlegg i Trontaledebatten svært oppteken av at det Stortinget gjer skal vera forutsigbart: Han trakk fram investeringsavgifta som døme: Under arbeidet med revidert nasjonalbudsjett i vår vart det bestemt at Investeringsavgifta skulle falle bort frå 1.oktoberi år.
Statsministeren poeng var at det ville skape forutsigbarhet i næringslivet om denne avgifta skulle innførast igjen og at det var viktig å vita at når Stortinget har bestemt noko er det dette som gjeld.
Då vil eg spørja: Kva er forskjellen på vedtaket om investeringsavgifta og vedtaket om bortfall av eigenandelar på blå resept for eldre og uføre?
Begge deler er Stortingsvedtak og begge handler om forutsigbarhet. Kvifor er det mindre viktig for regjeringa at det blir skapt tvil om Stortingets vedtak hos eldre og uføre enn hos næringslivet. Ein må like stor respekt for alle når ein gjer vedtak i Stortinget.
