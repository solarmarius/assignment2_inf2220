
Sosialistisk Venstrepartis Pressetjeneste
SV støtter skolebokaksjon
Elever legger skolebøker ut på internett for å presse fram en ordning med gratis skolebøker, og forlagene raser.
-Jeg har stor sympati for elevene i denne saken, sier Rolf Reikvam, utdanningspolitisk talsmann i SV.
I fjor ble det bevilget 100 millioner til utlånsordning for skolebøker. Elevene må likevel punge ut med 3000-4000 kroner i året til bøker og materiell. SV foreslo i revidert budsjett i år 200 millioner i stipend til skolemateriell for høsten 2001. Alle partiene stemte imot.
-Nå må politikerne ta elevene på alvor. Det er ikke for moro skyld at de går til slike aksjonsformer, tordner Reikvam.
