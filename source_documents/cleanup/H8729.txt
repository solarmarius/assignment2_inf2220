
29.10.2004
SV
Presseinvitasjon
Invitasjon til SVs fremtidskonferanse 6. - 7. november i Oslo
Helgen 6. - 7. november avholder SVs sin fremtidskonferanse på Clarion Royal Christiania Hotell i Oslo.
SV har invitert politikere, fagfolk, journalister og "hverdagshelter" til å diskutere de viktigste utfordringene for Norge i fremtiden. Flere hundre tilhørere vil være tilstede for å utfordre SV og paneldebattantene.
- SV har et klart mål om å snu det høyrestyrte Norge i en grønn og solidarisk retning. Denne konferansen tar de viktige debattene om hvordan vi skal få det til, sier partisekretær i SV, Bård Vegar Solhjell.
Debatten "Hvordan skal Norge bli en fredsnasjon?" med Thorvald Stoltenberg, Janne Haaland Matlary, Erik Solheim og Ingrid Fiskaa i panelet vil by på interessante og nye perspektiver. Vi vil også fremheve innledningen til Arne Rinnan, kaptein på Tampa, om "å gjøre en forskjell".
SVs leder Kristin Halvorsen holder sin innledning søndag kl. 15.45.
Pressen er hjertelig velkommen til å overvære hele eller deler av konferansen. Programmet i sin helhet ligger vedlagt.
Vel møtt!
