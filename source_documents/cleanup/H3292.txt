
Torsdag, 12. oktober 2000
Frå stortingsrepresentant Ingebrigt S. Sørfonn
Arbeiderpartiet diskriminerer kvinner i loven om innskotspensjon:
Vil AP verkeleg gjera forskjell på menn og kvinner?
-Dette er rein diskriminering, uttalar medlem av finanskomiteen Ingebrigt Sørfonn (KrF) etter at komiteen har avslutta arbeidet med innskotspensjonlova. Han er djupt skuffa over Arbeiderpartiet ikkje ville gi kvinner same retter som menn i den nye lova om innskotspensjon
Sentrumspartia, samen med SV, gjekk inn for at premien for kvinner og menn skal væra like høg, men gjennomføring av dette vart hindra ved at Arbeiderpartiet gjekk inn for at kvinner sin premie skal væra høgare.
-Me er også skuffa over at Arbeiderpartiet ikkje ville lovfesta at ytingane skal væra livsvarige, men skal kunne avgrensast til 10 år. Dette vil ramma kvinner endå sterkare enn menn, sidan gjennomsnittsalderen er høgast for kvinner, seier Sørfonn
I sommar var det tilløp til opprør i Arbeidarpartiet da enkelte stortingsrepresentantar oppdaga at Regjeringa hadde lagt fram eit kvinnediskriminerande forslag. Arbeiderpartiet kunne her retta opp fadesen og visa ein god likestillingspolitikk i praksis, men dei skuffa oss!
-Eg hadde håpa og trudd at Arbeiderpartiet ville snu i dette spørsmålet, seier Sørfonn som likevel minner om at det framleis er lov å snu.
Saka skal opp i Odelstinget torsdag 19 oktober
