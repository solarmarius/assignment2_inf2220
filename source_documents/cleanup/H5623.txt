
4.3.2002
Venstre
Ny generalsekretær i Venstre
Venstres landsstyre tilsatte lørdag Geir Rune Nyhus som ny generalsekretær i Venstre, i åremål fram til 1. juni 2004.
Nyhus er fra Kolbu i Østre Toten kommune i Oppland. Han har de siste seks årene vært leder i Oppland Venstre og de siste fire årene vært medlem av Venstres sentralstyre.
Geir Rune Nyhus er 32 år og utdannet sosionom og bedriftsøkonom. Han har arbeidet fem år ved sosialkontor, hovedsaklig på Gjøvik, og de siste to årene ved Oppland sentralsykehus på henholdsvis Lillehammer og Gjøvik. Nyhus tiltrer i stillingen 15. mars.
