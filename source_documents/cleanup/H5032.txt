
Allmennpraktiker går inn for naturmedisin i det offentlige helsesystemet.
Lege Erik Solli, Brumunddal, som er førstekandidat på Naturlovpartiets liste ved kommunevalget i Ringsaker, mener at nå må vi få en drastisk endring av helsepolitikken når det gjelder holdningene til naturmedisin.
Han sier:
I de senere år har vi opplevd stadig økende utgifter og ressursmangler innenfor helsevesenet generelt og sykehusene spesielt. Dette gir seg utslag i behandlingskøer med de menneskelige lidelser det medførerer. Det er også en stadig diskusjon om hvordan sykehusene skal finansieres og hvem som skal være sykehuseiere, fylkene eller staten. I stedet for bare å diskutere organiseringen av helsevesenet ønsker Naturlovpartiet å vektlegge like høyt hvordan man skal få ned antallet syke i Norge. Forebyggende helsearbeid blir for dårlig prioritert i Norge, antagelig fordi politikerne ikke kjenner til hvor effektive virkemidler som finnes innenfor dette området. Naturlovpartiet ønsker å prioritere programmer som er vitenskapelig dokumentert for å kunne forebygge utvikling av sykdom. Det er f.eks vist at TM kan redusere helseutgiftene med 50%. (American Journal of Managed Care, 3(1997) 135-144). Dette viser at hvis man prøver å tenke litt utradisjonelt finnes det kunnskap man kan innføre på bred basis i samfunnet. Noen få minutters meditasjon daglig f.eks på skoler og arbeidsplasser har et stort potensiale for innsparinger innenfor helsevesenet. Videre ønsker Naturlovpartiet at samfunnet vektlegger den enorme kunnskapen i andre helsesystemer med flere tusen år gamle tradisjoner for forebygging som f.eks tradisjonell indisk medisin, Ayurveda. I oldtidens Kina sies det at legene ble trukket i lønn hvis pasientene ble syke. Helsevesenet burde belønnes på en helt annen måte for å holde pasientene friske isteden for som nå at dets inntekter er avhengige av hvor mange syke man behandler. Naturlovpartiet nye forslag er at de pengene fylkene sparer på å innføre programmer som reduserer helseutgiftene føres tilbake til fylkene for å ruste opp skoler, veier, eldreomsorgen mm. Ja, det mangler ikke på gode formål.
Naturlovpartiet henstiller politikerne og befolkningen om å se på andre måten å få ned helseutgiftene enn bare å diskutere organiseringen. Ved å tenke litt utradisjonelt er det heller ikke sikkert det er så vanskelig
