
12.06.02
Magnhild Meltveit Kleppa (Sp):
Senterpartiet støtter et nasjonalt kommuneforlik
Kommunenes Sentralforbund har i dag bedt om et nasjonalt forlik for styrking av kommuneøkonomien.
- Det skal ikke stå på Senterpartiet for å få til et forlik som sikrer en god og gratis skole, barnehagetilbudet og en verdig eldreomsorg i kommunene, sier Magnhild Meltveit Kleppa, leder av kommunalkomiteen.
- Det er helt åpenbart at 2002 er et spesielt år. Kampen står nå om å sikre en trygg hverdag for folk flest. Det må tilføres mer penger til kommunene både for å dekke store ekstrakostnader knyttet til pensjoner, og for å sikre tjenestetilbudet for innbyggerne, sier Kleppa. Senterpartiet vil også ha en 3-årig plan for oppretting av den økonomiske ubalansen i kommunesektoren.
Kleppa utfordrer regjeringspartiene Høyre og Kristelig Folkeparti til nå å komme på banen med mer enn besvergelser mot kommunepolitikere som gjør så godt de kan i den særdeles vanskelige situasjonen de nå står oppe i.
