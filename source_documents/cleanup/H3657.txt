
11/6-01
av Øystein Djupedal, finanspolitisk talsmann for Sosialistisk Venstreparti.
Sentrum struper sykehusene!
Stortingets behandling av revidert statsbudsjett kan gi interesserte velgere mye informasjon. For mange vil det nok være overraskende at sentrumspartiene, i samlet flokk, er med på Arbeiderpartiets struping av regional- og fylkessykehusene. På tross av omfattende dokumentasjon fra fylkene  opptil flere med fylkesordførere fra sentrum  på pengeproblemene sykehusene skaper for fylkene, er ikke sentrum med på en eneste krone ekstra til sykehusene rundt om i landet.
SV foreslår 100 mill. ekstra til regionsykehusene og 250 mill. i økte generelle overføringer til fylkene, mens Høyre ønsker 250 mill. til regionsykehusene, og Frp 200 mill. i tillegg til 300 mill. til fylkene. Sentrum foreslår null. Her var sentrum på vippen, og kunne bidratt til økning på denne posten.
I stedet blir konsekvensen dårligere sykehustjenester resten av året  noe som rammer syke over hele landet. I tillegg betyr dette sterkt svekket fylkesøkonomi. Realiteten blir at kollektivtrafikk og videregående skoler må reduseres  til dels kraftig  for å dekke opp underskuddene fra sykehusdriften.
Det registreres at sentrum gir mer penger til Rikshospitalet i Oslo, mens sykehusene ellers i landet må klare seg med de knappe rammene de er blitt tildelt til nå. Jeg ber velgerne merke seg dette fram mot valget.
