
14. desember 2000
Fra stortingsrepresentant Randi Karlstrøm
Nei takk til matsminke
Kristelig Folkeparti sier nei til å åpne for økt bruk av en rekke tilsetningsstoffer i mat og mener Norge må ta i bruk reservasjonsretten i EØS-avtalen. Hensynet til folkehelsa må prioriteres. Hverken helsemyndigheter eller forbrukerorganisasjonene ønsker at det skal bli tillatt med økt bruk av disse tilsetningsstoffene som.
Regjeringen har foreslått å implementere tre direktiver fra EU. Et handler om å tillate økt bruk av nitrat og nitritt som kan øke risikoen for kreft. Kristelig Folkeparti vil ikke innlemme dette direktivet i EØS-avtalen. Vi trenger ikke økt bruk av nitritt eller nitrat i Norge, og stoffene er bevist helseskadelige. Derfor vil vi stemme mot at det skal åpnes for økt bruk av disse stoffene i Norge.
Det andre direktivet dreier seg om å tillate økt bruk av azo-fargestoffer. Stoffene kan gi overfølsomhetsreaksjoner, og mange med allergi vil også reagere på disse stoffene. Vi vil ikke åpne for økt bruk av fargestoffer vi ikke har bruk for når det kan ramme mange allergikere. Særlig vil barn som ikke kan undersøke selv hvilke stoffer som er i maten være utsatt.
Det tredje direktivet åpner blant annet for økt bruk av det kunstige søtningsmiddelet cyklamid. Også dette stoffet fører til helseskade. EU arbeider selv med å redusere sine grenseverdier for bruk av cyklamid. Kristelig Folkeparti mener derfor Norge bør be om en overgangsordning inntil EU har vedtatt nye og lavere grenseverdier, men åpner for at direktivet skal innlemmes i EØS-avtalen.
Næringsmiddelindustrien har erklært at de ikke vil endre bruken av disse stoffene fordi om det blir tillat å bruke mer. Vi er selvsagt glade for at industrien tar samfunnsansvar på denne måten, men det fratar ikke oss politikere ansvaret vi har. Vi kan ikke vedta regler som tillater høyere bruk av tilsetningsstoffer enn det vi mener er forsvarlig, og unnskylde dette med at industrien har sagt at de ikke vil bruke så mye tilsetningsstoffer som loven kommer til å tillate. Vi ønsker heller ikke å legge ansvaret for at maten er sikker over på forbrukeren
