
27.8.2005
John Hansen, Kystpartiet i Vest-Agder
KYSTPARTIET VIL BRUKE STRANDSONEN.
Kystpartiet vil at det fortsatt skal være lov å bygge og bo i strandsonen. Norge er en kystnasjon. Det er ingen grunn til å jage kystbefolkningen til fjells. Det skal være opp til den enkelte kommune å fastlegge sine arealplaner ut fra den lokale virkelighet. Samtidig har kommunen ansvar for å sørge for at strandsonen ikke nedbygges i et omfang som hindrer den frie ferdsel, og at tilstrekkelig areal avsettes til frilufts- og rekreasjonsformål. Ingen tar bedre vare på sin nære natur enn lokalbefolkningen. Sentral overstyring legger kysten øde. Kystpartiet mener livet i landstedsbåten er en våre viktige fritids- og rekreasjonsaktiviteter. Båtlivet i skjærgården må ikke reguleres unødig. Det må tilrettelegges for småbåthavner i rikelig omfang.
Byggeforbudet i 100-metersbeltet hindrer nyetableringer og næringsutvikling. Miljøverndepartementet bruker fylkesmannsembetet til aktivt å hindre utviklingen av lokalsamfunn langs kysten. Tankekorset er at hadde vi hatt strandloven for bare tre generasjoner siden ville vi alle vært sæterjenter. Norsk kystkultur hadde ikke eksistert. Kystpartiet vil ha en levende kystkultur.
John Hansen
1. kandidat
Kystpartiet i Vest-Agder
