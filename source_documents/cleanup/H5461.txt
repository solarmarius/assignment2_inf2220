
14.01.2002
Redegjørelse fra sentralstyret i Arbeiderpartiet
Sentralstyret vil organisere arbeidet med de politiske og organisasjonsmessige utfordringene på følgende måte: Jens Stoltenberg skal lede en bredt sammensatt programkomité som skal utarbeide program foran kommunevalget neste år, og partiets neste stortingsvalgprogram. Fram mot kommunevalget skal det arbeides særlig med bekjempelsen av fattigdommen, boligpolitikken og distrikts- og næringspolitikken samt pensjonsspørsmål. Thorbjørn Jagland skal lede et dialogforum som skal arbeidet med partiets identitet, idémessige forankring, organisasjonsmessige praksis og forholdet til LO og lønnstakerorganisasjonene. Forumet skal også drøfte partiets internasjonale forpliktelse og således forberede diskusjonen om global styring og forholdet til Europa. Det går fram av redegjørelsen fra mandagens sentralstyremøte.
Sentralstyret har i planleggingen av arbeidet framover tatt utgangspunkt i besvarelsene fra partiorganisasjonen på det rådslaget som ble sendt ut etter valget, der det ble spurt om hva partimedlemmene mener er årsaken til det dårlige valgresultatet. Hovedinntrykket er at partiorganisasjonen er opptatt av de politiske spørsmålene. Bare et fåtall har pekt på som et problem hvordan siste landsmøte valgte å løse lederspørsmålet i partiet. Dette går fram av en redegjørelse fra sentralstyret i Arbeiderpartiet 14. januar 2002.
Sentralstyret vil organisere arbeidet med de politiske og organisasjonsmessige utfordringene på følgende måte:
Jens Stoltenberg skal lede en bredt sammensatt programkomité som skal utarbeide program foran kommunevalget neste år, og partiets neste stortingsvalgprogram. Fram mot kommunevalget skal det arbeides særlig med bekjempelsen av fattigdommen, boligpolitikken og distrikts- og næringspolitikken samt pensjonsspørsmål.
Thorbjørn Jagland skal lede et dialogforum som skal arbeidet med partiets identitet, idémessige forankring, organisasjonsmessige praksis og forholdet til LO og lønnstakerorganisasjonene. Forumet skal også drøfte partiets internasjonale forpliktelse og således forberede diskusjonen om global styring og forholdet til Europa.
Thorbjørn Jagland og Jens Stoltenberg har orientert Sentralstyret om at de stiller seg til disposisjon for partiet slik at man kan samle partifolk om å gjenreise Arbeiderpartiets politiske og organisatoriske styrke. Valgkomiteen som skal oppnevnes i mars vil få endelig beskjed og komme med anbefaling til partiets landsmøte om hvem som skal sitte i partiets ledelse.
