
27.09.02
Vegard Martinsen, (DLF)
Gratulerer med dagen, Egil Bakke
Egil Bakke fyller i dag 75 år, og vi stiller oss i den forhåpentligvis lange rekken av gratulanter.
Norge har et stort antall kjent personer som stadig kommenterer viktige samfunnsspørsmål og økonomiske spørsmål. Praktisk talt samtlige av disse har en langt større villighet til å uttale seg enn deres kunnskaper og innsikt skulle tilsi, men med Egil Bakke er det motsatt. Han er praktisk talt den eneste av våre kjente samfunnskommentatorer som virkelig har innsikt i hvordan mennesket er og hvordan samfunnets intrikate mekanisme fungerer.
Derfor har han i flere tiår vært en ivrig og dyktig forsvarer av individets frihet, og derfor har han også vært en varm forsvarer av den frie markedsøkonomi. Gjennom et meget stort antall artikler i alle de store avisene, og gjennom et betydelig antall bøker, har han, så langt det har vært mulig innenfor dagens kulturelle normer, forsvart basisen for et sivilisert samfunn. Nå har ikke Bakke vært så konsekvent som vi skulle ønske, men vi har ingen problemer med å ønske ham hjertelig til lykke med dagen.
