
10.11.2005
Senterpartiet:
Reduserte strømpriser for mange i distriktene
- Senterpartiet er godt fornøyd med at vi fått på plass 30 millioner kroner til utjevning av nettariffer på statsbudsjettet for 2006. Dette vil bety reduserte strømpriser for mange privatpersoner, kommuner og bedrifter i distriktene, sier stortingsrepresentant og medlem av Energi- og miljøkomiteen Ola Borten Moe.
Bondevik-regjeringen foreslo i sitt budsjettforslag for andre året på rad å fjerne hele overføringen til utjevning av nettariffer, som på inneværende års budsjett var 17,5 millioner kroner. - Med den nye regjeringens opplegg har vi sørget for nær dobling i forhold til inneværende års budsjett, sier Moe.
