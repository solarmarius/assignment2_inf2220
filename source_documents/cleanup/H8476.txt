
Stortinget 15. juni 04
Jorunn Ringstad, SP, nestleiar i samferdselskomiteen:
- Unnvikande til satsing på vedlikehald
- Det er urovekkande at Statsråd Skogholm er unnvikande til å svare på spørsmål knytt til vedlikehald av vegnettet, seier Jorunn Ringstad, nestleiar i samferdselskomiteen. Enno ein gong visar Statsråden at Regjeringa ikkje evnar å følgje opp vakre lovnader med konkret handling og auka løyvingar.
Senterpartiet er svært opptatt av at det skal væra mogleg å byggje ut eit godt vegnett til heile landet, eit vegnett som inneheld både stamvegar og riksvegar. Samstundes er Senterpartiet uroleg over standarden på det eksisterande vegnettet og i samband med debatten om Nasjonal Transportplan i Stortinget i dag, retta Ringstad eit spørsmål til Stasråd Skogsholm om ho er komfortabel med den satsinga Regjeringa legg opp til knytt til vedlikehald.
- Statsråden svarar med å vise til at vedlikehald skal vege tungt, mellom anna på grunn av trafikkauke og høge krav til tryggleik. Men dette vert slett ikkje truverdig når ein ser at det i Regjeringa sitt forslag vert kutta på nett denne posten, seier Ringstad. Også i framlegg til revidert nasjonalbudsjett vert denne posten foreslått kutta av Regjeringa.
- Senterpartiet har i sitt primære forslag lagt inn 4 mrd. ekstra til drift og vedlikehald i planperioden. Dessverre vil ikkje dette forlaget få fleirtal i denne debatten, men Senterpartiet vil halde fram med å kjempe for å veldikehalde vegnettet i heile landet, avsluttar Ringstad
