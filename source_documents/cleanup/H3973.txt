
8.6.2001
Morten Lund,
Pressemelding fra
SND MELDINGEN: FYLKESKOMMUNENE FÅR ØKET INNFLYTELSE.
- I stedet for å bi nedlagt får fylkeskommunene nå øket sin innflytelse som den sentrale utviklingsaktøren på det regionale nivå som følge av Stortingets arbeid med SND-meldigen og meldingene om distriktspolitikken og oppgavefordelingen.
Senterpartiets stortingsrepresentant fra Sør Trøndelag, Morten Lund, mener at flere signaler fra Stortinget vil dreie fokus fra det sentrale til det regionale, og at dette vil føre til at også SND i fremtiden vil bli mer orientert mot de behovene som de ulike regionene har. Lund mener denne strategien ikke blir fullverdig i og med at fylkeskommunen får begrenset innflytelse over utnevnelsen av de nye SND- styrene.
Senterpartiet foreslo at fylkeskommunen skal bestemme hvem som sitter i de regionale SND-styrene etter forslag fra næringslivet og SND. Forslaget fikk ikke flertall. Heller ikke KrF og Venstre stemte for forslaget.
- Det er et stort skritt fremover at de regionale styrene nå får vedtaksrett i alle saker, slik Stortinget tidligere har bedt om. Likeså at de som får avslag på sine søknader, har krav på en skikkelig begrunnelse.
- Hele Stortinget med unntak av Arbeiderpartiet har bestemt at ordningen med betingede tilskudd skal avvikles. Den fungerer slik at den som lykkes godt med sitt prosjekt får tilskuddet omgjort til lån, mens den som ikke lykkes, slipper å betale. Det synes flertallet er dårlig motivasjon for å stå på!
