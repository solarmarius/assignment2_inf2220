
17.3.2005
Magnhild Meltveit Kleppa, Senterpartiet
Senterpartiet avviser bank-garanti for turistvisum
Stortinget behandlar i dag eit forslag frå Jan Simonsen om at norske borgarar må stilla eit depositum for å ta mot vitjing frå land med visumplikt til Norge. Dette er ei ordning som vil ramma vilkårleg. Innbyggjarar som ynskjer besøk av familie og organisasjonar som driv verdfullt internasjonalt utvekslingsarbeid er mellom dei som her vert råka. Senterpartiet seier nei til eit slikt uklokt og framandtfiendtleg forslag. Vi er overraska over at forslaget har møtt positiv merksemd i kommunalkomiteen. Fylgjer Norge opp med same reglar som Danmark sitt krav om 50 000 kroner, kan det medføra at t.d. Norway Cup må stilla 50 mill. i bankgaranti for unge fotspallspelarar frå ulike land.
Frå mange hald vert auka reiselivssatsing vektlagt. Sjølv likar dei fleste av oss å vitja andre land og kulturar. Det er underleg at eit fleirtal i Stortinget synest å vilja leggja nye kjelkar i vegen for folk som vil vitja Norge.
Eg vonar den utgreiinga Regjeringa no vert bedt om å føreta, vil visa at eit depositum er så definitivt feil veg å gå, seier Senterpartiets Magnhild Meltveit Kleppa, leiar av Stortingets kommunalkomite.
