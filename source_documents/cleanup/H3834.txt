
4.10.1999:
Jørgen Holte,
Pressemelding fra
BUDSJETT MED SENTRUMSPROFIL!
Statsbudsjettet for år 2000 skal sikre ei stabil utvikling i norsk økonomi. Regjeringa tek sikte på å hindre auka arbeidsløyse og gje rom for ytterlegare rentenedgang. Eit stramt budsjett og eit moderat lønsoppgjer vil styrke norsk konkurranseevne og leggje til rette for næringsvekst. Sentrumsbudsjettet har det lågaste forbruket av oljepengar på heile 90-talet. Regjeringa har innafor desse stramme rammene prioritert ei rekkje viktige område.
Helse og eldre vert styrka med 3,4 mrd til:
Oppfølging av handlingsplanen for eldre og omsorg
Tilskot til bygging av sjukeheimsplassar og omsorgsbustader
Auka løyvingar til innsatsstyrt finansiering
Psykiatriplan
Kreftplan
Telemedisin
Utstyrsplan
Regjeringa prioriterer satsing på desse viktige sentrumssakene:
Internasjonal bistand 828 mill.
Utdanning og kompetanseutvikling 655 mill.
Forsking og utvikling 419 mill.
Justissektoren 500 mill.
Energi og miljø 300 mill.
Distrikts- og samferdselstiltak 484 mill.
Auka kontantstøtte og
6000 nye barnehageplassar 1.1 mrd
Barnetrygd opp til 18-år
Satsing på forsking og nyskaping styrka!
Regjeringa har lagt inn ei solid satsing på nyskaping og utvikling for å styrke både fastlands- og oljerelatert verksemd. Denne satsinga inneber 655 millionar til forsking og nyskaping. Regjeringa har og løyvd 100 millionar til prosjektretta teknologifond. I tillegg er det gjort grep for å sikre kompetansen i leverandørindustrien i påvente av nye prosjekt. Det er og lagt inn midlar til kompetanseheving for verftsnæringa for å betre konkurranseevna.
