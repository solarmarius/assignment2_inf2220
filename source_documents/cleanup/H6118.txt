
27.08.02
KrF
Magne Aarøen
NRKS' distriktskontor
-Det er grunn til å helse med glede at kulturminister Valgerd Svarstad Haugland straks skar gjennom vedtaket til NRK-styret og sa frå om at distriktkontora til NRK Sogn og Fjordane og Finnmark skal oppretthaldast som eigne kontor. Det fortel at vi har ein statsråd som tek distrikta på alvor og som ser verdien av eit eiga redaksjonelt ansvar for dei to kontora som har den høgaste lyartilslutnad i heile landet, seier stortingsrepresentant Magne Aarøen, KrFs stortingsrepresentant frå Sogn og Fjordane.
Reaksjonane mot framlegget frå NRK-leiinga har vore mange og sterke, ikkje minst i Sogn og Fjordane. Dette har statsråden, i motsetning til NRK-styret, teke på alvor. At statsråden brukte den fullmakt ho har som eigar og sette foten ned for den planlagde sentraliseringa etter at styret hadde neglisjert reaksjonane frå fylka, var eit viktig signal som ein får vone ein skjønar alvoret i.
At kringkastingssjefen prøver å svekke statsråden si avgjerd med å snakke om formalitetar ikring avgjerda, er det grunn til å undre seg over. Statsråd Svarstad Haugland kan kjenne seg trygg på at her står ho på folket og lyarane si side.
- Argumentasjonen frå NRK-leiinga var vel kjend gjennom dei dokument som låg føre. Det er såleis ingen tvil om at statsråden var vel kjend med grunngjevingane som styret bygde på. Avgjersla hennar står såleis på trygg grunn, seier Magne Aarøen.
