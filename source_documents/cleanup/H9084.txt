
11.03.2005
Sigbjørn Molvik, sosialpolitisk talsperson i SV
- Høybråten svikter de fattigste
SVs sosialpolitiske talsperson Sigbjørn Molvik er svært skuffet over at regjeringa ikke kommer med noen tiltak for å bedre situasjonen for dem som sliter tungt økonomisk i forslaget til ny arbeids- og sosialforvaltning, som Høybråten i dag la frem.
- Langtids mottakere av sosialhjelp og de som lever på de laveste trygdeytelsene vil dermed ikke få bedret sin situasjon, sier Sigbjørn Movik, medlem av sosialkomiteen på Stortinget.
Molvik mener at utover en generell målsetting om å få flere i arbeid, gjør regjeringa ingen ting for å bekjempe fattigdom og sørge for inntektssikring for dem sitter nederst ved bordet.
- Høybråten svikter de fattigste nok en gang. Dette må Stortinget rette opp når saken kommer til behandling, sier Molvik.
Sigbjørn Molvik er imidlertid positiv til en sammenslåing av a-etat og trygdeetaten, og mener det også er positivt at det nå skal etableres et offentlig arbeids- og velferdskontor i alle norske kommuner.
