
16.01.03
DNA
Tomtefeste - Arbeiderpartiet jobber videre
- Det ser nå ut til at det er flertall på Stortinget for å sikre tomtefestere en rett til å kjøpe tomta etter at Fremskrittspartiet har bestemt seg for å støtte vårt forslag på dette punktet, sier Knut Storberget. Det er avgjørende at innløsning kan skje til en rimelig pris.
- For de som ikke har mulighet til å løse inn tomta nå, vil Arbeiderpartiet arbeide for at tomtefesteavgiften blir satt betydelig ned. Gammel prisregulering må gjeninnføres. Festere bør protestere mot de nye avgiftsøkningene, sier Storberget.
- Tomtefeste er en svært utbredt ordning i Norge, det er 152 000 festekontrakter til boligformål og 97 000 til fritidsformål i Norge. Det er beregnet at ca en million mennesker er berørt av ordningen. Tomtefeste er en dårlig ordning fordi den lett skaper konflikt mellom boligeier og tomteeier. Dagens lov skaper usikkerhet, vilkårlighet og økte bokostnader. Det har vært mange eksempler i media på hvor hardt den nye loven har truffet boligeiere. Den fortvilelsen tomtefestere føler håper jeg snart de skal bli fri for, sier Knut Storberget.
