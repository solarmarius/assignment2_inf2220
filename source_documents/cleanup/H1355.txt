
Stortinget, 14/12-1999.
FREMSKRITTSPARTIETS
STORTINGSGRUPPE
Fra Stortingsrepresentant Ursula Evje, Fremskrittspartiets utdanningspolitisketalskvinne.
Flertallet i Kirke-, utdannings- og forskningskomiteen bryter menneskerettighetene !
- Fremskrittspartiet vil i Odelstinget i kveld fremme forslag om at private og offentlige skoler skal likestilles når det gjelder finansiering, sier partiets utdanningspolitiske talskvinne Ursula Evje.
 Dette gjøres for at praksisen på dette området skal stemme overens med de forpliktelsene Norge har påtatt seg når det gjelder internasjonale menneskerettigheter.
- Stortinget har vedtatt Menneskerettsloven. Denne bestemmer at Den internasjonale konvensjonen om økonomiske, sosiale og kulturelle rettigheter skal være norsk rett. Den bestemmer i § artikkel at grunnskole undervisningen skal være obligatorisk og kostnadsfritt tilgjengelig for alle, samt at foreldrene skal ha en rett til å kunne velge andre skoler enn de offentlige for sine barn.
- En naturlig tolkning av dette er at offentlige og private skoler må likestilles økonomisk for at denne valgfriheten skal være reell, sier Ursula Evje.  Det er derfor et klart brudd på menneskerettsloven når de andre partiene på Stortinget stemmer i mot Fremskrittspartiets dokument 8 forslag om at likestilling må finne sted.  Jeg mistenker spesielt Arbeiderpartiet for å fremme eget ideologisk tankegods uten å ta på alvor de forpliktelser som Norge har påtatt seg både som Norsk lov og i det internasjonale samfunn.
