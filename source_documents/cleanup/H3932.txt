
24.5.2000
Odd Roger Enoksen,
Pressemelding fra
BEVISST MISTOLKNING AV LANDBRUKSMINISTEREN
- Landbruksminister Bjarne Håkon Hanssens svar i spontanspørretimen avslører en bevisst mistolkning av stortingsflertallet standpunkter i landbrukspolitikken.
Når landbruksministeren tolker formuleringen "kompensasjonen skal være tilsvarende de reduserte målprisene" som at inntektsfradraget bare skal ha halv virkning i år 2000, viser han vrangvilje overfor både jordbrukerne og stortingsflertallet.
Ap og sentrumspartiene skriver i sine merknader at man "har merket seg meldingens formuleringer om pris- og inntektspolitikken og har ingen merknader til disse", og at de "er enig i den foreslåtte kompensasjonsordningen for de tapte inntektsmulighetene målprisreduksjonene medfører".
I Stortingsmeldinga om norsk landbruk står det: "Inntektsfradraget vil imidlertid bli foreslått innført med tilbakevirkende kraft i den forstand at fradraget får virkning f.o.m. 1. januar i det året målprisene blir redusert i jordbruksforhandlingene. Provenyvirkningen av fradraget kan anslås til mellom 600 og 700 mill. kr., og det foreslås derfor en målprisreduksjon i tilsvarende omfang."
Arbeiderpartiregjeringen har lagt fram et tilbud i årets jordbruksoppgjør som bryter med Stortingsflertallets politikk på tre vesentlige områder:
større reduksjon i målprisene
mindre kompensasjon til bøndene
større omfordeling til mellomstore og store bruk
Arbeiderpartiet har gjennom denne snuoperasjonen vist at de ikke er til å stole på, noe som vil måtte få konsekvenser i andre saker.
