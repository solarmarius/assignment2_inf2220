
onsdag 29. november 1995 12:57:15
Venstres Stortingsgruppe
Pressemelding 28.11.95
Personvernseier for Venstre i Stortinget:
Regjeringen må utrede et «personvernets Veritas»
Venstres Lars Sponheim fikk flertall for nok et personvernforslag i Stortinget i dag. Forslaget innebærer at Regjeringen pålegges å vurdere å opprette et eget sertifiserings- og rådgiviningsorgan for sikrere dataløsninger. Formålet med en slik institusjon vil være å ivareta informasjonssikkerheten og personvernet.
- Det er oppløftende at Venstres personvernengasjement begynner å gi resultater. Jeg håper forslaget innebærer at vi får et «personvernets Veritas», som kan bistå Datatilsynet med å definere krav til sikre dataløsninger, sier Lars Sponheim.
Et enstemmig Storting sluttet opp om Venstres forslag.
Oslo 28.11.95
