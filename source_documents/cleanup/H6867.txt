
17.03.03
Arbeiderpartiet
Invitasjon til pressekonferanse i Porsgrunn onsdag 19. mars kl. 13.00
Tidligere energiminister Finn Kristensen overrekker Arbeiderpartiets leder Jens Stoltenberg en rapport med anbefalinger om energipolitikk på Hydro Porsgrunn, Herøya onsdag 19.mars kl. 13.00.
Kristensen har ledet en gruppe for energi- og kraftpolitiske spørsmål som ble nedsatt av Arbeiderpartiets stortingsgruppe i januar 2003. Gruppa fikk i mandat å vurdere hvilke tiltak som på kort og lang sikt kan bidra til å sikre kraftforsyningen og som kan motvirke uheldige sosiale virkninger av høye strømpriser. I tillegg til Kristensen har gruppa bestått av Sylvia Brustad, Erling Diesen, Ola Mørkved Rinnan, Ranveig Frøiland, Jan Bøhler og Hans Felix.
Program på Herøya:
13.00 Omvisning på Hydro Porsgrunn, oppmøte hovedporten
13.40 Lunsj
14.00 Overrekkelse av energirapporten, Stoltenberg og Kristensen er deretter tilgjengelige for pressen til ca. kl. 15.00.
Pressen er invitert til hele programmet. Av hensyn til lunsjbestilling er det ønskelig med tilbakemelding til undertegnede om deltakelse.
