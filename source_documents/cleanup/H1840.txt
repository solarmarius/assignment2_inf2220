
Tirsdag 7. juli 1992
Høyre og Senterpartiet sier nei:
IKKE GRUNNLAG FOR KONTANTSTØTTESAMARBEID
Fremskrittspartiet er det eneste av de borgelige partiene på Stortinget som er inter-essert i samarbeid med Kristelig Folkeparti om innføring av en ordning med kontant-støtte til småbarnsforeldre. Lederen for Høyres stortingsgruppe "ser ikke tidspunktet hensiktsmessig" for å ta opp et slikt spørsmål, og Senterpartiet mener slike forslag hører hjemme i de aktuelle stortingskomiteene.
Fra KrFs stortingsgruppe sier man seg glad for at Fremskrittspartiet holder muligheten for et samarbeid om kontantstøtte åpen, men må ta til etterretning at Høyre og Senterpartiet ikke er interessert i et slik samarbeid. Da har det ingen hensikt å fortsette arbeidet med å få flertall for denne saken gjennom et bred borgelig samarbeid, og KrF må arbeide gjennom de andre kanalene som finnes i Stortinget, sier parlamentarisk leder Kåre Gjønnes.
Gjønnes sier han beklager at verken Høyre eller Senterpartiet ser denne saken viktig nok til at de vil være med om et samarbeid for å finne fram til et felles budsjettframlegg for å sikre småbarnsforeldres valgfrihet.
Familiepolitikken vil fortsette å være et av de viktigste politiske områdene for Kristelig Folkeparti, og det vil ha høy prioritet å legge forholdene til rette slik at små-barnsforeldre får anledning til å velge selv om de ønsker at en av dem er hjemme-værende mens barna er små.
Kontantstøtten er ikke en tapt sak for KrF, og vil ha like høy prioritet framover som den har hatt til nå. Ikke minst de mange positive henvendelsene fra "grasrota" bekrefter at kontantstøtte vil være et riktig familiepolitisk signal å gi.
