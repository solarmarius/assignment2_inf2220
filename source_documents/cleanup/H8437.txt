
Dato: 4. juni 2004
KrF
STYRKET KAMP FOR ARBEIDSPLASSENE
- Forliket om revidert nasjonalbudsjett styrker kampen mot ledigheten. Arbeiderpartiet skal ha ros for viljen til å samarbeide om et budsjett med sosial profil innenfor ansvarlige rammer, sier Ingebrigt S. Sørfonn, finanspolitisk talsmann i KrF.
- Flere arbeidsmarkedstiltak og satsingen på innovasjon og nyskaping er viktige bidrag i kampen for å trygge og skape arbeidsplasser. Samtidig blir sykehusenes økonomi bedret i budsjettavtalen og vi sikrer et godt nivå på egenandelene til medisiner og behandling, sier Sørfonn.
- Det er positivt at Arbeiderpartiet har lagt partitaktikken til side og strukket seg langt for å komme til enighet. Den sterke veksten i Folketrygdens utgifter gjorde det krevende å få til en avtale om årets reviderte budsjett, sier Sørfonn.
- Forliket med Arbeiderpartiet er naturlig sett i lys av at partiet også inngikk forlik med regjeringspartiene om statsbudsjettet i fjor høst, sier Sørfonn.
