
Stortinget, 10. november 2005
Venstres Stortingsgruppe v/ Borghild Tenden
- Årets mageplask for de rødgrønne
- De rødgrønne lovde i valgkampen mer enn 2 mrd. ekstra til samferdsel i året. De leverer nå flaue 400 mill.kr. Mens Venstre i den forrige regjeringen sørget for å følge opp våre løfter i forhold til Nasjonal Transportplan, ligger den nye regjeringen allerede etter første år ca. 1,6 mrd etter sine løfter. Det må kunne kalles årets mageplask, sier nestleder i Transport- og kommunikasjonskomiteen Borghild Tenden.
- Hvor er det for eksempel blitt av jernbanemilliarden som de rødgrønne lovde i valgkampen?, spør Venstres Tenden. - I det fremlagte budsjettet er den redusert til skarve 147 millioner. Dette er å holde velgerne for narr, sier Tenden.
- Miljø- og kollektivpartiet Venstre kommer til å fortsette kampen for et bedre jernbane- og kollektivtilbud. I regjering økte vi kollektivsatsingen med 4 mrd. kr., og jernbaneinvesteringene med over 50 %. Nå svikter den nye regjeringen kollektivtrafikken, men vi skal hele tiden minne de rødgrønne på hva de faktisk har lovd sine velgere, avslutter Borghild Tenden.
