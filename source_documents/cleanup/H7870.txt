
Dato: 8. oktober 2003
Stortingsrepresentant Øystein Hedstrøm
- Næringspolitikk på lavgir
Regjeringens forslag til forbedringer for næringslivet med avvikling av el-avgift og noe større bidrag til forskning vil ikke engang oppveie de negative effektene av kuttene som foreslås i permitteringsordningen for norske bedrifter, mener næringspolitisk talsmann i Fremskrittspartiet, Øystein Hedstrøm.
Vi opplever den sterkeste industrikrisen siden midten av 1990 tallet med ledighetsrekord og forvitring av eksportrelatert virksomhet. Regjeringens budsjett tilfredsstiller ikke behovet for et næringspolitisk løfte som kan gi en ønsket fornyelse innenfor industrien, men tillater en fortsatt forvitring av virksomheten, sier en skuffet Hedstrøm etter å ha lest statsbudsjettet.
Fremskrittspartiet vil foruten skatte- og avgiftslettelser fremme forslag om aktive næringspolitiske grep bygd på følgende prinsipper:
· Ivaretakelse og utvikling av våre styrkeområder, slik som energi (inklusive olje- og gass), biomarin virksomhet, maritim virksomhet og utvalgte deler innenfor IKT.
· Stimulans av næringer med særlig vekstkraft - ikke minst, internasjonalt.
· Tilretteleggelse for den ufødte industrien.
