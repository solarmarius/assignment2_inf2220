
30.11.2004
ARBEIDERPARTIETS STORTINGSGRUPPE
Arbeiderpartiet holder løftene.
Stortinget samferdselskomité har i dag avgitt samferdselsbudsjettet for 2005.
Arbeiderpartiet foreslo å bruke 1126 millioner mer en Regjeringen til samferdselsformål i 2005. Dette betyr at vi har holdt løfte våre i Nasjonal transportplan 2002-2005. I tillegg bevilger vi betydelig mer en det Regjeringen la opp til for 2005. Når Arbeiderpartiet prioriterer samferdsel så sterkt er det fordi vi vet at dette betyr mye for norsk næringsutvikling og for alle som bor i hele landet, sier Oddbjørg Ausdal Starrfelt Arbeiderpartiets samferdselspolitiske talskvinne.
Regjeringen har til nå ikke klart å legge fram et eneste tall som viser at deres politikk har gitt mer vei, jernbane eller bedre posttjenester for pengene. Tilgi dem ikke, for de vet hva de har gjort. Vi i Arbeiderpartiet er redd det kommer til å koste langt enn gevinsten noen gang vil bli, sier Oddbjørg Ausdal Starrfelt.
Samfunnsbedredskapen har Regjeringen splittet opp og konkurranseutsatt. De som har det billigste tilbudet får arbeidet. Dette kan bety at ansvaret for samfunnssikkerhet nå er pulverisert og oppgavene delvis privatisert. Jeg skjønner ikke at regjeringen tør når vi vet at terror også kan ramme Norge, sier Oddbjørg Ausdal Starrfelt.
Arbeiderpartiet har fått flertall for sitt forslag om taxfrisalg på jernbaneruter over landegrensene. Det kan bli spennende å se om dette vil gi flere reisende med tog både til Stockholm og København, sier Oddbjørg Ausdal Starrfelt.
Vi går også inn for at Regjeringen stopper arbeidet med å legge ned og flytte trafikkstasjoner. Arbeiderpartiet vil ha gjennomført en konsekvensanalyse over hva endringene vil bety for næringsliv, privatpersoner og alt det som trafikkstasjonen gjør i dag.
Arbeiderpartiet signaliserer også i dagens avgitte budsjettinnstilling at vi er imot å oppheve behovsprøvingen av taxi løyver.
I tillegg har Arbeiderpartiet lagt inn penger for å redusere utbyttet i Posten Norge AS. Regjeringen har dessverre økt utbyttekravet for neste år. Dette mener Arbeiderpartiet er feil fordi det vil kunne føre til ytterligere krav om effektivisering og oppsigelser i en allerede presset bedrift, sier Oddbjørg Ausdal Starrfelt.
