
12. desember 2000
Ranveig Frøiland
Om nyfattigdom og videreutdanning
- Vi har fått nye sosiale klasseskiller. Norge er blitt svært rikt, samtidig som flere er blitt fattige. Hovedgrunnen til nyfattigdommen er at så mange blir slått ut av arbeidslivet. Det sa leder av kirke-, utdanning og forskningskomiteen Ranveig Frøiland da Stortinget tirsdag behandlet departementets budsjett.
- Vi har fått nye sosiale klasseskiller. Norge er blitt svært rikt, samtidig som flere er blitt fattige. Hovedgrunnen til nyfattigdommen er at så mange blir slått ut av arbeidslivet. Det sa leder av kirke-, utdanning og forskningskomiteen Ranveig Frøiland da Stortinget i dag behandlet departementets budsjett. Hun viste til at ti prosent av befolkningen i yrkesaktiv alder, nå går på uføretrygd, og understreket at satsningen på etter- og videreutdanning i den forbindelse er et viktig virkemiddel som kan hjelpe de som vil ut i arbeid igjen.
Frøiland understreket også at det var gledelig at det er tverrpolitisk enighet om å styrke forskningen, og at dette nå er et satsningsområde gjennom økte antall stillinger, satsing på IKT og særskilte omstillingstiltak.
- Vår velferd er avhengig av investeringer i kunnskap, understreket hun.
Frøiland kom også inn på forsknings- og utdanningsinstitusjonenes betydning for likestillingsarbeidet i sitt innlegg.
- Det er en kjensgjerning at universitets- og forskningsverden er en mannsbastion. Regjeringens forslag om å øremerke 40 nye postdoktorstillinger og 20 nye professorat kun for kvinner, er helt nødvendige likestillingstiltak for utviklingen innen forskning og undervisning. Vi er derfor glad for at Regjeringen har fått støtte av komiteen til disse forslagene, sa hun.
