
Stortinget, 29. september 2000
FREMSKRITTSPARTIETS
STORTINGSGRUPPE
fra Stortingsrepresentant Thore A. Nistad, Fremskrittspartiet
NASJONAL TRANSPORTPLAN
- Arbeiderpartiets forslag til veibevilgninger i Nasjonal Transportplan er et hån til bilfolket, sier Fremskrittspartiets samferdselspolitiske talsmann Thore A. Nistad.
Arbeiderpartiets forslag medfører ytterligere kaos og køer på våre veier som allerede i dag er et av Europas dårligste.
Statens inntekter på bil og bilbruk i dag er på hele 40 milliarder kroner pr. år og da er Arbeiderpartiets forslag i Nasjonal Transportplan et langt skritt bakover i tiden. Det er enorme behov for vedlikehold og nyinvesteringer. Etterslepet bare på veivedlikehold er nå kommet opp i 9,5 milliarder kroner, og Nistad presiserer at Veisektoren i Nasjonal Transportplan bør styrkes med minst 2 milliarder pr. år noe Nistad vil fremlegge for FrP's Stortingsgruppe under dens behandling av Nasjonal Transportplan.
Nasjonal Transportplan inneholder også en del gode, gamle FrP-forslag som er gledelig. Forsøket med 2 OPS utbyggingen (Sør-Trøndelag og Aust-Agder) ønskes velkommen, men burde vært gjennomført i enda større grad.
Dersom det skulle være kapasitetmangel til vegutbygging, er ikke Thore A. Nistad fremmed for tanken om å bruke ledig kapasitet fra utlandet. Både Sverige og Finland kan ta mange vegprosjekter i Nord-Norge og er dyktige på vegutbygging. Nistad viser i denne sammenheng til FrPs forslag om et eget utenlandsbudsjett.
Gledelig at Samferdselsministeren går inn for FrPs Dok. 8:59 (1999-2000) om en felles ulykkeskommisjon innenfor transportsektoren. Delvis gjennomslag for vårt Dok. 8:80 (1999-2000) om å øke fartsgrensen på 4-felts motorvei kl. A er også gamle, gode FrP-programposter.
Videre vil Samferdselsministeren endelig åpne jernbanesporet for private firmaer innefor godstransport. Dette er også FrP-forslag, se Dok. 8:70 (19998-1999).
- Samferdselsetaten skjermer dessverre NSB persontrafikk, og Samferdselsministeren er vågal som beskytter NSB-kaoset slik det er i dag, sier Thore A. Nistad.
Samferdselsministeren er knipen på penger fra statskassen til vegutbygging, men dessverre litt for ivrig til atter en gang å øke innkrevinger fra bilistene i form av økte bompengeinnkrevinger og vegprising.
