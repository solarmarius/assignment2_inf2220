
11.5.99
Marit Tingelstad,
Pressemelding fra
POSITIVE TILTAK OG ØKNINGER FOR DE SOM TRENGER DET MEST
Det er sant at Regjeringen vil at unge funksjonshemmede som bor i institusjon skal få tilbud om egen bolig. Tilskuddet til kommunene økes fra kr 600.000 til kr 1.000.000,-.
Det er sant at Regjeringen foreslår at vertskommunetilskuddet økes i kommuner som har hatt tidligere HVPU-institusjoner.
Det er sant at Regjeringen foreslår 10 mill. mer til rusmiddelomsorg - for å kunne gi flere narkotikamisbrukere metadonbehandling.
Det er sant at Regjeringen foreslår å øke investeringstilskuddet til bygging av omsorgsboliger og sykehjemsplasser.
Det er også heldigvis sant at Regjeringen foreslår at minsteinntektsgrensa for sykepenger blir nedjustert for budsjettet fra år 2000. Det er et viktig rettferdighetsprinsipp.
I tillegg er jeg svært glad for at det arbeides med regelendringer for syketransport. Det er å håpe at kronisk behandlingstrengende, for eksempel dialysepasienter, derved kan få behandling nærmere bostedet og slippe lange og plagsomme reiser til sykehus, sier Marit Tingelstad.
