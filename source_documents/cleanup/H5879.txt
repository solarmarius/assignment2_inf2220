
19.04.2002
Jon Lilletun, parlamentarisk leder i KrF:
Vil ha norske observatører til Madagaskar
-Jeg er glad for at det nå ser ut til å gå mot en fredelig løsning på krisen i Madagaskar. Norge bør nå bidra til at offisielle og uavhengige observatører er tilstede under den opptellingen av første valgrunde som nå skal foregå i landet, sier KrFs parlamentariske leder Jon Lilletun.
-KrF er glad for at partene på Madagaskar nå ser ut til å være enige om en løsning på konflikten. Jeg håper at Norge nå kan spille en aktiv rolle for å sikre freden. Norge har etter over hundre års nærver stor tillit på Madagaskar. Jeg mener Norge nå må dra nytte av dette, og bidra for å sikre ett fritt og rettferdig valgresultat på Madagaskar, sier Lilletun.
