
15.02.03
Norges Venstrekvinnelag:
Et enklere, kjønnsrettferdig pensjonssystem!
Norges Venstrekvinnelag ber pensjonskommisjonen om at det fremtidige pensjonssystemet må ivareta kvinners livssituasjon når det gjelder svangerskap og omsorgsoppgaver. Dette må regnes inn når livsinntekten skal fastsettes.
Norges Venstrekvinnelag mener den nye pensjonsordningen må være kjønnsnøytral, det vil si like pensjonspremier og like pensjonsutbetalinger per år for kvinner og menn, for lik inntekt og opptjeningstid.
Norges Venstrekvinnelag ønsker et nytt pensjonssytem som er enklere å forstå. Det må bli mulig å gå fra offentlig til privat arbeidsgiver, og motsatt, uten å tape pensjonsrettigheter.
Norges Venstrekvinnelag ønsker velkommen et individuelt pensjonssystem som til enhver tid viser hvor mye den enkelte har opptjent.
Norges Venstrekvinnelag ønsker et nytt pensjonssystem som ikke skyver de økonomiske belastningene over på kommende generasjoner.
