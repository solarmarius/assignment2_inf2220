
28.10.02
Sonja Sjøli
Åpningstidsloven oppheves
Dermed kan butikkene selv bestemme når de vil ha åpent. Forbrukerne selv kan bestemme når de vil handle. "Oppheving av åpningstidsloven og et enklere Norge er en kampsak for Høyre" sier Sonja Sjøli, som er glad for at åpningstidsloven nå forsvinner.
Én dag i uken skal likevel være annerledes. Derfor vernes søndager og helligdager. Prinsippet skal være søndagslukkede butikker, men de unntakene som finnes i dag videreføres. For søndager og helligdager blir det altså ingen endringer.
Slik blir det:
Ingen begrensinger på åpningstider på hverdager
Søn- og helligdager vernes - ingen forandringer.
- Norge er ikke lenger slik at nesten alle jobber fra åtte til fire. Samfunnet har utviklet seg og folk prioriterer annerledes. Høyre ønsker mangfoldet og valgfriheten velkommen, sier Høyres Sonja Sjøli.
