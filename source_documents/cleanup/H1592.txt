
Stortinget, 19. mai, 2000
FREMSKRITTSPARTIETS
STORTINGSGRUPPE
fra stortingsrepresentantene Ursula Evje, FrP (Akershus), Ulf Erik Knudsen, FrP (Buskerud) og Øyvind Korsberg, FrP (Troms)
Foreslår valutakompensaSjon
for uteNlands studentene!
Fremskrittspartiet legger i slutten av neste uke frem forslag i Stortinget om valutakompensasjon for utenlandsstudentene.
Det er stortingsrepresentantene Ursula Evje, Ulf Erik Knudsen og Øyvind Korsberg fra Fremskrittspartiet som fremmer forslaget, som blir behandlet i partiets stortingsgruppes møte onsdag kveld, og lagt frem i Stortinget torsdag eller fredag.
Forslagsstillerne ser det som svært viktig at norsk ungdom tar utdanning i utlandet. Dette bidrar til å gi norsk næringsliv og samfunnsliv kunnskaper og kontakt i forhold til andre kulturer og markeder. Dette blir stadig mer viktig i den økte globaliseringen med kontakt, samhandling og konkurranse over landegrensene. - I denne situasjonen er det viktig at det på best mulig måte legges til rette for at norsk ungdom tar utdanning i utlandet, sier forslagsstillerne.
Ifølge utenlandsstudentenes organisasjon, ANSA, har studentene hatt tap som følge av valutasvigninger på mellom 5.000 og 20.000 kroner. Dette er et betydelig beløp for studenter med trang økonomi. Det er også et omfattende problem. Valutasvigningene har rammet anslagsvis 8.000 av de 14.000 norske studenter som studerer i utlandet. Fremskrittspartiet ser det som uakseptabelt at studentene skal bære slike belastninger og vil derfor fremme forslag om at staten må bære utgiftene ved å gi studentene en full kompensasjon for valutatapet.
