
14. juni 2000
Fra stortingsrepresentant Anne Brit Stråtveit
Revidert budsjett: Kuttforslag for Sørlandet
Jeg er kjempeglad for at KrF har vært med på å sikre 15 mill i Rev. Nasj.budsjett for fortsatt kalking av vassdrag. Arbeiderpartiets forslag om reduksjon i kalkingsmidler hadde vært en katastrofe for flere elver i Vest-Agder. Resultatet kunne igjen bli sure elver og ingen fisk. Positiv utvikling i Lygna, Kvina og andre elver blir nå likevel ikke stoppet.
Ap's forslag til kutt viser enda en negativ side av deres miljøpolitikk.
Dette uttaler Vest-Agder representanten fra KrF, Anne Brit Stråtveit, etter at revidert nasjonalbudsjett er behandlet ferdig i finanskomiteen.
KrF og Sentrumspartiene har også påvirket rev.budsjett i positiv retning
· ved å ikke godta Ap's forslag om kutt i kontantstøtten og småbarnstillegget.
Familier med små barn får det de har innrettet seg etter.
· ved å hindre at 25 mill. taes vekk fra de Kirkelige fellesråd. Aktiviteten kan opprettholdes.
· ved en klar prioritering når det gjelder mer penger til sykehus og sykepengeordningen
Dette er støtte både til offentlige sykehus og til private bedrifter
· ved å øke mulighetene for skattefrie gaver
Frivillighet og giverglede oppmuntres.
· Når Ap-regjeringen også har foreslått å endre refusjonsordningen for sjøfolk, er jeg glad for at KrF ikke følger opp dette, men legger inn 110 mill. slik at vi lettere kan beholde norske ansatte på norske skip.
· Eller er jeg ordentlig lei for kutt i U-hjelpsmidler. Det er en skam at vi nordmenn ikke kan gi mer av vår overflod til de fattigste i verden. La dette bli et folkekrav framfor alt vi ellers krever til oss selv, appellerer Anne Brit Stråtveit til slutt.
