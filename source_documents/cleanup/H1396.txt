
21/4-1999
FREMSKRITTSPARTIETS
STORTINGSGRUPPE
Fra stortingsrepresentant Torbjørn Andersen, FrP
Ingen særrettigheter for samer!
- Det er med vantro jeg registrerer at lederen i den største samiske organisasjonen krever at samene skal forvalte snøhvitgassen, sier FrP's samepolitiske talsmann, stortingsrepresentant Torbjørn Andersen i en kommentar.
Nylig ble det kjent at Janos Trosten, leder i Norske Samers Riksforbund (NSR), forlanger at samene skal eie snøhvitgassen, og at utvinning skal skje under samisk forvaltning.
- I en verden med stadige sterkere etniske konflikter er det hårreisende at Trosten mener at rasemessige forhold skal spille en rolle for forvaltning av naturressurser. Dette trodde jeg var historie etter at apartheidregimet i Sør-Afrika falt, sier Andersen.
- Snøhvitgassen befinner seg på norsk sokkel, og må derfor forvaltes av norske myndigheter uansett etniske forhold blant befolkningen på fastlandet innenfor, sier Andersen.
