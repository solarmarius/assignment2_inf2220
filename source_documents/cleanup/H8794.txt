
25.11.2004
ARBEIDERPARTIETS STORTINGSGRUPPE
Stortingsrepresentant Gunn Karin Gjul, leder Aps justisfraksjon, om budsjettforliket mellom Frp og regjeringspartiene, justissektoren:
- SMULER TIL KRIMINALOMSORGEN
Regjeringspartiene og Fremskrittspartiet har i sin budsjettavtale innsett at også kriminalomsorgen må få en del av økningen i budsjettet. Men fremdeles er det kraftig ubalanse hvor politiet får hoveddelen av budsjettmidlene. Arbeiderpartiet er redd for at denne ubalansen vil resultere i lengre fengselskøer. Det sier Gunn Karin Gjul, leder av Aps justisfraksjon. - Vi vet at mer politi produserer flere straffesaker, legger hun til.
Arbeiderpartiet har i sitt alternative budsjett foreslått over 100 millioner kroner til kriminalomsorgen. - Dette er nødvendig om vi skal ta fengselkøene på alvor. Regjeringens satsing blir derfor bare smuler i forhold til det behovet som er innen fengsel- og kriminalomsorgen, sier Gjul.
