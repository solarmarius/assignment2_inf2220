
Oslo, 16.oktober 2005
Pressemelding fra Unge Venstres Landsmøte
Lars-Henrik Michelsen gjenvalgt som leder i Unge Venstre
Unge Venstres landsmøte har gjenvalgt Lars-Henrik Michelsen (24) fra Austevoll i Hordaland som leder. Han går dermed inn i sitt tredje år som ungdomspartileder. Helene Z.Skulstad (21) fra Bergen og Audun Vindøy (23) fra Bærum ble valgt til henholdsvis første- og andre nestleder.
I sin tale til landsmøtet sa Michelsen at han krever et mer liberalt og radikalt Venstre i opposisjon. - I opposisjon kommer vi til å kreve at Venstre sin stortingsgruppa fremstår like liberalt og radikalt som valgprogrammet vårt. Det betyr blant annet et rungande ja til homoeksteskap, kjærestevisum og et sterkere personvern, sier Michelsen.
- Videre må vi bli enda klarer i klima- og energipolitiken. Med en LO-kjøpt flertallsregjering de neste fire årene er det bare Venstre som kan spille miljøopposisjon på Stortinget, sier Michelsen.
Unge Venstre-lederen ba også Norge skifte side i de pågående WTO-forhandlingene. Han mener Norges posisjoner er ødeleggende for utviklingslandene.
- Politikk handler om å velge side. I WTO har Norge valgt å ta side med Japan, Sveits og andre rike land. Unge Venstre krever at Norge ofrer egne særinteresser for å få til en jorbruksavtale i WTO som sikrer utvikling i fattige land, sier Michelsen.
