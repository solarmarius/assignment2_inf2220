
30. august 1999
Ap
Stor støtte til Ap-forslag
Arbeiderpartiet går inn for en egen lovbestemmelse om ferdsel og opphold i strandsonen. Nå viser en meningsmåling Norfakta har gjennomført for Tønsberg Blad og som ble offentliggjort 30. august, at et flertall av velgerne i samtlige partier på Nøtterøy sier ja til fri strandferdsel. Av de spurte var det hele 55 prosent som svarte ja til fri ferdsel, mens 30 var imot.
Arbeiderpartiet går inn for en egen lovbestemmelse om ferdsel og opphold i strandsonen. Denne må sikre at folk flest skal ha gode muligheter for å drive friluftsliv i strandområdene våre, samtidig som det tas tilstrekkelig hensyn til privatlivets fred for grunneierne.
Bestemmelsen bør være så klar at man slipper å gå til domstolene for å få avklart hvordan den skal praktiseres.
Vårt forslag lyder: "Ferdsel kan under enhver omstendighet finne sted langs strandlinja når bebyggelsen ligger mer enn 25 meter fra sjøen ved normal vannstand".
For å unngå at byggeforbudet 100 meter fra strandkanten skal bli undergravd ved at kommuner i stor grad gir dispensasjoner, vil vi gjøre endringer i plan- og bygningsloven. I saker der kommunene følger lovens byggeforbud, bør de fortsatt ha avgjørende myndighet i reguleringssaker som angår strandsonen. Men når de vil gi dispensasjon fra 100 metersforbudet, bør de kun ha innstillende myndighet i forhold til fylkesmannen. Det vil si at sistnevnte får avgjørende myndighet, mens kommunene har ankeadgang til Miljøverndepartementet. For å fremme friluftsliv langs hele kysten vil vi styrke arbeidet med å utvikle skjærgårdsparker.
Nå viser altså en meningsmåling Norfakta har gjennomført for Tønsberg Blad og som er offentliggjort 30. august, at et flertall av velgerne i samtlige partier på Nøtterøy sier ja til fri strandferdsel.
Av de spurte var det hele 55 prosent som svarte ja til fri ferdsel, mens 30 var imot.
