
Dato: 10.02.04
Stortingsrepresentant Gjermund Hagesæter (FrP), Medlem Finanskomiteen / skattepolitisk talsmann FrP
Skattelette nødvendig for å hindre deflasjon!
Ein negativ prisvekst på 1,8% og ein kjerneinflasjon på 0,1% viser at pengepolitikken ikkje har vore tilstrekkeleg for å sikre stabil prisvekst.
- Det er derfor no på tide med ein meir offensiv finanspolitikk der betydelege skattelette inngår. Slike skattekutt bør gjennomførast allereie i revidert nasjonalbudsjett, seier Gjermund Hagesæter, skattepolitisk talsmann FrP.
Negativ prisstigning medfører mindre forutsigbarhet, noko som også kan slå ut i redusert etterspørsel både for bedrifter og private. Ei slik utvikling vil også påverke bustadprisane negativt.
Solide skattekutt, som kjem folk flest til gode, vil derimot kunne dempe ei slik negativ utvikling. Skattelette vil gje auka kjøpekraft og vil i motsetning til høge lønstillegg også sikre konkurranseevna for norske bedrifter.
- Regjeringa bør derfor i denne situasjonen foreslå betydelege skattekutt allereie i revidert nasjonalbudsjett til våren, seier Gjermund Hagesæter.
- Skattekutta kan i første omgang finansierast med redusert overskot på statsbudsjettet, dette fordi redusert skatt legg grunnlaget for økt vekst og verdiskaping. Redusert skatt vil derfor etter ei tid auke skattegrunnlaget slik at Staten får inn igjen store delar av skattereduksjonane, avsluttar Gjermund Hagesæter.
