
11.02.00
Kristin Halvorsen, leder i SV:
Sosialistisk Venstrepartis Pressetjeneste
- Gasskraft er prøvestein for samarbeid mellom Sentrum, Ap og SV
- For å danne en politisk stabil allianse mellom sentrum, Ap og SV må kravet om å bygge gammeldagse gasskraftverk droppes, mener Kristin Halvorsen, leder i SV. Denne utfordringen ga hun til Arbeiderpartiets nye statsministerkandidat Jens Stoltenberg, fra Troms SVs årsmøte som arrangeres i Tromsø i dag.
- Et sentrum/venstre-samarbeid må baseres på en politikk for framtida, og ikke en politikk som hører hjemme på 1950-tallet og som står på sement. Arbeiderpartiet har i snart tre år tatt til orde for å isolere Høyre og Fremskrittspartiet politisk. Det gjør man ikke ved å samarbeide med dem når det kommer til saker som gasskraftverk og IT-Fornebu.
