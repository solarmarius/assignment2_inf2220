
Stortinget, 19. mai, 2000
FREMSKRITTSPARTIETS
STORTINGSGRUPPE
fra Morten Høglund Politisk rådgiver (FrP) og sentralstyremedlem KS
FrP tar opp hansken fra KS
- Fremskrittspartiets stortingsgruppe vil følge opp ønsket fra Kommunenes Sentralforbund (KS) og foreslå i Stortinget at det blir nedsatt en nasjonal kommisjon for å få en oversikt over situasjonen i kommunene og fylkeskommunene, uttaler rådgiver i FrPs stortingsgruppe og sentralstyremedlem i KS, Morten Høglund FrP.
- Den stadige trusselen mot viktige velferdstilbud som skole og eldreomsorg må stoppes. Det er på tide at vi finner frem til noen nye grep for å hindre at kommunenes økonomi blir så ille at tilbudet til innbyggerne blir sterkt
skadelidende, sier Høglund.
Høglund mener Staten må vurdere å overta det økonomiske ansvaret for tunge
oppgaver som skole og eldreomsorg. - Da vil vi unngå problemet med at en
elendig kommuneøkonomi rammer de svakeste.
- Samtidig er dagens situasjon i kommunene et kraftig varsko til alle som har
ansvar om at vi i mange år har forsømt oss i å effektivisere og omstille
offentlig sektor slik at vi kunne ha unngått en del av de problemer vi i dag sliter
med, avslutter Høglund.
