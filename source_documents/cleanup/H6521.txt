
08.01.03
Aslak Sira Myhre
RV gratulerer Jon Lech Johansen
RV har i forbindelse med den fulle frifinnelsen av Jon Lech Johansen sendt følgende hilsen:
Gratulerer Jon Lech Johansen!
Rød Valgallianse vil med dette gratulere Jon Lech Johansen med frifinnelsen i Oslo byrett.
Dommen er en seier for alle som bruker film og programvare til daglig, og den er en viktig grenseoppgang for all framtidas databruk. Dommen kler av økokrim og aktor Inger Marie Sunde som har valgt å føre denne saken til retten. De har gitt etter for presset fra de store pengene i databransjen heller enn å forholde seg til loven. Dette har Jon Lech Johansen og hans familie måttet lide under. Nå frykter vi at loven vil skjerpes for likevel å kunne forby folk å gjøre som de vil med egne eiendeler.
Vi takker Jon Lech Johansen for det han har gjort, og ønsker han lykke til videre.
