
Tirsdag 9. februar 1993
KrFs ordførere og varaordførere i Østfold:
NEI TIL FLERE KOMMUNESAMMENSLÅINGER
Ordførere og varaordførere fra Kristelig Folkeparti i Østfold ønsker at partiet skal reservere seg mot konklusjonene i Christiansen-utvalgets innstilling. Blir disse konsekvensene fulgt opp, vil Østfold fylke få en kommunestruktur som vil komme til å skape flere problemer enn den løser. Erfaringer viser at dersom kommuner med hovedsaklig spredt bebyggelse blir slått sammen med større enheter, vil mange av urbaniseringens problemer nå også disse, sier de fem ordførerne og to varaord-førerne fra KrF i Østfold, som mener at dersom Østfold skal få flere storkommuner nå, vil fylkeskommunen bli overflødig som forvaltningsnivå.
Christiansen-utvalget legger altfor ensidig vekt på de umiddelbare økonomiske gevinstene ved en mer rasjonell drift av den lokale, offentlige sektor. I dette regnestykket tar man imidlertid ikke hensyn til hva kommunene kan spare i form av kostnader som ikke påføres det offentlige ved at barn og voksne får bo i et miljø med mye nærhet, sier KrF-ordførerne og varaordførerne i Østfold.
I en kommune som Rømskog ligger nok kostnadene pr. elev i grunnskolen noe høyere enn i en mer sentralisert kommune, men samtidig har ikke Rømskog utgifter til barnevern, og langt lavere sosialkostnader pr. innbygger enn andre kommuner.
KrF-ordførerne og varaordførerne mener det ikke kan være tvil om at nærdemo-kratiet vil fungere langt bedre i små enheter, enn i storkommuner, og mener at motstand mot kommunesammeslåinger på tvers av av folkeflertallets vilje, bør være en klar valgkampsak for Kristelig Folkeparti. De peker også på at dersom det blir flere stor-kommuner i Østfold nå, må man begynne å diskutere om ikke fylkeskommunen er over-flødig som forvaltningsnivå, eventuelt at man vurderer om det ikke er grunnslag for å slå sammen flere fylker.
