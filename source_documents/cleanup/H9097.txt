
14.3.2005
Magnhild Meltveit Kleppa (Sp):
Stort rom for betring av den kommunale servicen!
Forbrukerrapporten si undersøking om kommunane sitt servicenivå bør få få stor betydning framover. Undersøkinga viser store forskjellar. Det er ingen tvil om at her er eit stort rom for betring i måten mange kommunar møter innbyggjarane sine. Det var likevel oppløftande å vera til stades på presentasjonen og oppleva at her er svært gode døme til etterfølgjing!! Både Selbu, Østre Toten og Sandnes fortener honnør for dei haldningane dei legg for dagen overfor innbyggjarane sine!!!
Senterpartiet meiner staten må setja av betydelege midlar til utbygging av breibandskommunikasjon i heile landet. Det nyttar ikkje å leggja til rette for breiband på rådhusa, viss ikkje innbyggjarane med statleg medverknad får tilgang til breiband. Det er og naudsynt å løyva meir midlar til utvikling av IKT-løysingar i det offentlege. Undersøkinga galdt både telefon, e-post og kommunane sine nettsider. Eg vonar Forbrukerrådet fylgjer opp ved eit seinare høve slik at kommunane har noko å strekkja seg mot. Elles er det verdt å merka seg at Selbuordføraren heldt fram interkommunalt samarbeid som ei god løysing for å sikra fullverdig kompetanse på alle område også i mindre kommunar.
