
Stortinget, 12. mai, 2000
FREMSKRITTSPARTIETS
STORTINGSGRUPPE
Fra stortingsrepresentant Ursula Evje (Akershus)
Arbeiderpartiets reviderte skolebudsjett:
Du tror det ikke før du får se det !
- Det er mer enn stram budsjettering når Arbeiderpartiets fanesak; etter- og videreutdanningsreformen finansieres med 160 kr. per person.
Det er ikke rart Yngve Hågensen er opprørt ! Det hevder FrPs utdanningspolitiske talsmann, Ursula Evje.
- Det er 250.000 personer som ikke har fullverdig videregående opplæring. Det er disse personene som Ap lovfester skal ha rett til fullt videregående løp. Når det nå budsjetteres med 40 mill betyr dette at en forventer særdeles billige plasser. Når en vet at gjennomsnittsprisen for en elevplass er kr. 72.200,-, er det godt gjort å presse inn en stor gruppe til en pris av kr 160,-. Dette vil medføre at ungdom som søker videregående utdanning vil bli skadelidende. Vi vil få lange ventelister, samtidig som den generelle kvaliteten som tilbys ikke kan unngå å bli dårligere.
Fremskrittspartiet kan ikke gå med på å satse på kvantitet fremfor kvalitet. De unge (16- 19 år) er avhengig av en ytterligere forbedret kvalitet for å kunne oppnå den kompetanse som er nødvendig i det fremtidige arbeidsmarked, avslutter Evje.
