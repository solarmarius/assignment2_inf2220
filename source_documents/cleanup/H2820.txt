
Torsdag 28. september 1995
KrF OG TV-AKSJONEN
Samtlige av Kristelig Folkepartis 13 stortingsrepresentanter gir 100 kroner hver til årets TV-aksjon "Omsorg for hele mennesket", og utfordrer de andre partigruppene på Stortinget til å gjøre det samme. Alle medlemmene av partiets sentralstyre gir også 100 kroner hver, og utfordrer andre partiers sentralstyrer.
Også de ansatte i KrFs stortingssekretariat og ved partiets landskontor gjør det samme, og utfordrer sine kolleger i andre partier til å gjøre det samme. De ansatte ved landskontoret utfordrer også fylkessekretærene i KrF, mens stortingsrepresentantene utfordrer partiets fylkestingsrepresentanter til å gi til TV-aksjonen.
-Både gamle og nye fylkestingsmedlemmer, sier parlamentarisk leder Kjell Magne Bondevik (KrF-Press/NPE).
