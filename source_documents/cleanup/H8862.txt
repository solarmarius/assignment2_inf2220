
09.12.2004
ARBEIDERPARTIETS STORTINGSGRUPPE
Representant Knut Stortinget, Aps justisfraksjon, fornøyd med Stortingets "tigge-vedtak"
Kontroll med innsamlingsaksjoner
- Jeg er fornøyd med at et flertall på Stortinget, unntatt Høyre og Kristelig Folkeparti, støtter Arbeiderpartiets forslag om å utrede obligatorisk registrering av organisasjoner som driver innsamling av penger av et større omfang. Arbeiderpartiet ønsker bedre kontroll med at innsamlede midler går til oppgitt formål og ikke forsvinner til administrasjon og overskudd for private eiere. Knut Storberget, Aps justispolitiske talsperson sier seg særs fornøyd med at Stortinget ber regjeringen nå vurdere et slikt regelsett.
Knut Storberget viser til at ikke all tigging som foregår ute i det norske samfunn er fortjenestefullt. - Det som dessverre har utviklet seg gjennom en viss tid er den organiserte, profesjonelle og svært kommersielle tiggingen som skjer gjennom useriøse veldelighets organisasjoner. Disse skjuler seg ofte bak en eller annen form for godt formål, og en frivillig organisasjon som faktisk ikke eksisterer, sier han og legger til at dette ikke er en ulovlig handling, men derimot moralsk forkastelig. For å komme denne typen useriøs innsamlinger til livs, ønsker Storberget en form for registreringsplikt. Store og små ideelle organisasjoner, som har gode formål og som gjør en god jobb, er i dag i det vesentlige frivillig registrert i Innsamlingskontrollen, sier han.
