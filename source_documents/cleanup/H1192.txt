
15. februar 2001
Høyres Stortingsgruppe
Stortingsrepresentant Erna Solberg;
Beklagelig nei til førstehjemsbank!
Kommunalkomiteen har i dag avgitt innstilling på Høyres forslag om å reformere Husbanken til å bli en bank som først og fremst skal hjelpe unge og vanskeligstilte inn i boligmarkedet . Dette oppnådde ikke støtte, selv om mange partier tidligere har gitt utrykk for at Husbanken burde bli en førstehjemsbank.
Vilje til å følge opp prioriteringen av unge i etableringsfasen er mindre enn de mange valgløfter som gis. Høyres forslag ville konkret innebåret at Husbanken etablerte samarbeid med bankvesenet om å formidle både lån innenfor 60% sikkerhet og etableringslån til Husbankrente, hvor risikoen på lånene ble delt mellom den private banken og Husbanken. Dette ville gitt en enklere, bredere og mer anvendelig ordning i dagens boligmarked enn dagens system hvor man må få ett lån i banken og så gå til kommunen for etableringslån fra Husbanken. Behandlingstiden av etableringslånet gjør mange steder at ungdom ikke kan være med på budrunder med denne finansieringen. Omleggingen ville frigjort flere milliarder fra vanlige oppføringslån til utlån til førstegangsetablere.
På et punkt så det ut til å være mulig å få til endringer. KrF, Senterpartiet og SV støtter Høyres ønske om mer fleksible nedre arealgrenser for ulike lån fra Husbanken. Det har vært en rekke eksempler på at mindre , men fullt brukbare leiligheter ikke har kunne bygges eller kjøpes med Husbanklån. Forbausende nok står Arbeiderpartiet og Fremskrittspartiet sammen om å blokkere en slik endring.
Det er grunn til å stille spørsmål med hensikten med en statlig boligbank hvis den ikke skal kunne finansiere de leilighetene som ofte er mulig å kjøpe for ungdom. På denne måten gjør man inngangsbilletten til boligmarkedet dyrere enn nødvendig, sier Høyres boligtalskvinne Erna Solberg.
