
Gardermoen 6. april 2000:
Sp-leder Odd Roger Enoksen til Senterpartiets landsstyremøte
- Regjeringas forsvarspolitikk det brukne geværs politikk
- Regjeringen reduserer aktiviteten i Norges landforsvaret til et nivå som tilsier at vi i fremtiden ikke vil ha et territorielt landforsvar. Vi vil trene soldater til deltakelse i internasjonale operasjoner, intet mer, sa Sp-leder Odd Roger Enoksen i sin tale til Senterpartiets landsstyremøte på Gardermoen i dag 6. april. Enoksen angrep både Høyre for brutte forsvarsløfter og Statsminister Kjell Magne Bondevik for Ã¥ skylde på alt for store skattelettelser som begrunnelse for de brutte løftene.
- I går la regjeringa fram for Stortinget sitt forslag om vårt framtidige forsvar, og presterte det VG på lederplass i dag kaller politisk narrespill. Aldri har vel noen sprunget så latt fra sine løfter på så kort tid som denne regjering har prestert. Ivrige Høyrepolitikere overgikk hverandre i å advare mot Arbeiderpartiets forsvarspolitikk som ble presentert av regjeringen Stoltenberg for et år siden. Høyres landsmøte hevdet at den daværende regjeringens forsvarspolitikk minnet om en moderne utgave av 1930-tallets brukne geværs politikk. Det Statsministeren og Forsvarsministeren presenterte i går minnet til forveksling om det Stoltenberg presenterte i fjor, påpekte Enoksen.
- Kjell Magne Bondevik hevdet på presskonferansen at Storting hadde gjort vedtak om skatte- og avgiftslettelser som legger beslag på det meste av handlingsrommet i 2003. Derfor var det ikke mulig Ã¥ finne plass for mer penger til Forsvaret gjør ikke saken bedre. Han er sjef for en Regjering som har lovet ytterligere 20 milliarder i skattelettelser de neste tre årene, sa Enoksen.
- Regjeringen reduserer aktiviteten i landforsvaret til et nivå som tilsier at vi i fremtiden ikke vil ha et territorielt landforsvar. Vi vil trene soldater til deltakelse i internasjonale operasjoner. Intet mer. Det sikkerhetspolitiske fokus flyttes fra nordområdene. Det nasjonale perspektiv på Forsvaret reduseres til fordel for tilpasning til Nato`s nye struktur og deltakelse i internasjonale operasjoner. I sum har vi fått et forslag som innebærer nedbygging av folkeforsvaret og bortfall av alminnelig verneplikt, sa Sp-leder Enoksen til landsstyremøtet.
