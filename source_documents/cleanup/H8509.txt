
29. juni 2004
May Britt Vihovde (V), Venstres stortingsgruppe
En kjempereform for velferds-Norge
- Venstre ser positivt på forslagene som Rattsø-utvalget har fremmet. De vil legge grunnlaget for en svært viktig og nødvendig reform av velferds-Norge, sier Venstres sosialpolitiske talskvinne, stortingsrepresentant May Britt Vihovde.
- Utvalget understøtter i all hovedsak det som er regjeringens politikk, også den stortingsmeldingen om samordning av sosialetat, trygdeetat og arbeidsmarkedsetat (SATS) som stortingsflertallet i fjor avviste. Nå må smålig politisk markeringsbehov vike for en overmoden reform, sier Vihovde.
­ Forslagene vil gjøre det enklere både for brukerne og staten, og de legger til rette for at veksten i passive ytelser kan reduseres uten at noens rettigheter svekkes, snarere tvert imot, sier Vihovde. ­ Omorganiseringen gjør Venstres forslag om en garantert minsteinntekt, eller borgerlønn, stadig mer aktuelt som en grunnsikring for dem som ikke har egen inntekt.
- Utvalget ser også ut til å ha funnet et fornuftig grensesnitt mellom statlig og kommunalt ansvar, men dette er noe vi vil se nærmere på før regjeringen fremmer sitt forslag. Det er også avgjørende for Venstre at de nye etatene blir lett tilgjengelige der folk bor, i hele landet, sier May
