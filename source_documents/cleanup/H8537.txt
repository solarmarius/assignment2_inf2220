
6.8.2004
Sp
WTO avtalen er miljøfiendtlig
- Regjeringen ønsker jo å framstå som miljøvennlige, og da er det besynderlig hvordan de unngår å nevne den økte miljøbelastningen ved økt frihandel, mener Senterpartiets miljøpolitiske talskvinne Inger Enger.
Worldwatch institute melder at importmat gir 650 ganger mer utslipp av drivhusgasser enn mat med lokalproduserte ingredienser. Den økte frihandelen med mat og andre varer får alvorlige miljøkonsekvenser, sier Enger.
Enger mener det er et paradoks at mens det klimatrusselen blir vurdert til å være en av vårt største utfordringer i framtida, får frihandelsentusiastene gjennomslag for et frihandelssystem som fører til at varer blir frakta stadig flere mil. Utslipp av klimagasser øker tilsvarende.
- Vi vet at maten på en typisk engelsk middagstallerken har reist 2500 kilometer. Det meste kunne vært produsert i nærmiljøet. Skal vi møte den utfordringen de økte utslippa medfører må vi også våge å diskutere miljøulempene ved frihandel, avslutter Inger Enger.
