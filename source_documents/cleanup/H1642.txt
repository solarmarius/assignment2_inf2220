
Dato: 28. mars 2000
FREMSKRITTSPARTIETS
STORTINGSGRUPPE
Fra Øystein Hedstrøm, stortingsrepresentant (FrP)
LAR SEG PROVOSERE AV HANSEN!
Fremskrittspartiets landbrukspolitiske talsmann, Øystein Hedstrøm, er både skuffet og provosert over at landbruksminister Bjarne Håkon Hansen har valgt å ikke trekke tilbake landbruksmeldingen.
- Det er med skuffelse jeg registerer at vår nye landbruksminister nå går bort fra sine tidligere og kritiske uttalelser til den fremlagte landbruksmelding, og i stede stiller seg bak hvert punktum og komma som sentrumsregjeringen har lagt frem, sier Hedstrøm
Hedstrøm viser til at Hansen som saksordfører for landbruksmeldingen i Stortinget var svært kritisk til forslaget om å gi bønder et inntektsfradrag på 36.000 kroner, samt at han mente forslaget om å heve konsesjonsgrensen til 15 mål var for lite og at grensen i stede burde ligge mellom 20 og 30 mål.
- Hansens snuoperasjon betyr en sterk støtte til det bestående system innen landbrukssektoren noen som vil føre norsk landbruk flere steg tilbake i forhold til det internasjonale landbruket og de markedsutfordringer vi står ovenfor, sier Hedstrøm
Avslutningsvis påpeker Hedstrøm at landbruksministerens beslutning om å ikke trekke meldingen tilbake, utsetter i tid en helt nødvendig omstilling i det norske landbruk, noe som i fremtiden igjen vil medføre en mer smertelig omstilling ved at selvstendige næringsdrivende innen matvareproduksjonen ikke får mulighet på en naturlig måte å omstille seg til markedets realiteter.
