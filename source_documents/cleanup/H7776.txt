
Fylkestingvalget 2003
Kystpartiet i VEST-AGDER
En stemme til Kystpartiet er en stemme til de lokale sakene
Sentrale saker:
- En funksjonsdyktig stat på kristen verdier
- Stabilt samfunn og bosetting
- Vern om hjem og familie
- Sikre eiendomsretten, fjerne all skatt på bolig, også kommunal eiendomsskatt
- Styrke primærnæringene
- Beholde naturressurser, nøkkelbedrifter og industri på norske hender
- Restriktiv innvandringspolitikk
Lokale saker:
- Konsesjonsgrense 0 (boplikt)
- Oppvekstvilkår, sikker skolevei for barn
- Turisme/reiseliv
- Beholde konsesjoner for marine arter lokalt
- Kanalisering av kysten, sikker seilingsled
- E-39 og E-18, sikrere infrastruktur
- Hidra Landfast, finansieringsmodell
- Styrke det lokale kulturarbeidet
Hvor står Kystpartiet i viktige saker ?
Konsesjonsgrense-0 (boplikt)
Kystpartiet ønsker en bred debatt om hvilken bosettings og forvaltningspolitikk vi ønsker i landsdelen. Er det mulig å finne løsninger som ligger i skjæringspunktet mellom det frie marked og streng offentlig kontroll, som styrker forvaltningen av den lokale kulturarv ?
Oppvekstvilkår
Kystpartiet vil prioritere og verne om distriktskolene og distrikts-barnehagene. Det gir ingen mening å sentralisere disse tilbudene. Barna skal vokse opp i et trygt og godt nærmiljø. Dette styrker kommunen. Sentralisering virker mot disse verdiene.
Alle barn må sikres en trygg skolevei.
Omsorgstjenester
Kystpartiet ønsker å etablere flere omsorgsboliger i kommunene. Tilrettelegging for at eldre kan bo i egen bolig så lenge som mulig er ønskelig. Dette gir økt livskvalitet for brukerne, og gir mer og bedre omsorg for hver helsekrone.
Kystpartiet vil gå inn for etablering av ungdomsboliger i kommunene. Ikke alle unge får innpass i dagens boligmarked.
Næringspolitikk
Tildelte konsesjoner for marine arter, lakseoppdrett, skal ikke kunne flyttes ut av lokalområdene i fylket.
Kystpartiet vil prioritere å sikre fortsatt gode rammebetingelser for et sterkt lokalt næringsliv. Der lokal makt ikke strekker til vil vi jobbe aktivt overfor sentrale myndigheter.
Turisme/reiseliv
Ryggraden innen turisme og reiseliv i vår kommune er i all hovedsak innsatsen fra iderike mennesker, frivillige organisasjoner, lag og foreninger. Slik skal det også være. Kommunenes og fylkes oppgave er å støtte og legge til rette for utvikling av gode reiselivsprodukter.
For å trygge kysttrafikken og styrke småbåtturismen i vestre del av Vest-Agder er kanalisering av Lindesnes og Lista viktige prosjekter. Kystpartiet mener fylkeskommunen må spille en viktig rolle som pådriver for et slikt prosjekt.
Festivaler
Det er ikke noe mål i seg selv å bruke kommunale eller fylkes-kommunale resurser til å utvikle nye festivalprosjekter. Den beste utnyttelsen vil være å støtte den bredden og de kreative krefter som jobber ute i de frivillige organisasjoner, lag og foreninger. Dette styrker det totale reiselivsprodukt.
Vannskitrekket
Anlegget er et fyrtårn i nasjonal målestokk. Vest-Agder og Flekkefjord kommune må utnytte det store potensialet som ligger i å ha et slikt anlegg i fylket.
Setesdalsbanen og Flekkefjordbanen
Tekniske kulturminner er viktig for å dokumentere landets historie. Kystpartiet ønsker en snarlig avklaring på Flekkefjordbanens fremtidige status, slik at denne sammen med Setesdalsbanen kan utvikles videre.
En stemme til Kystpartiet er en stemme til de lokale sakene
