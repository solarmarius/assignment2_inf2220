
05.12.02
Venstre
Desentraliseringspolitikk fra regjeringen
- Aldri har vi hatt en regjering som så offensivt satser på desentralisering av statlig virksomhet. Det er fornuftig både av hensyn til virksomhetene det gjelder og til bygging av hele landet. Det sier stortingsrepresentant May Britt Vihovde, Venstre.
Regjeringen har i dag offentliggjort prinsipper for, og plasseringen, av 11 statlige tilsyn, og viser at den mener alvor med å plassere statlig virksomhet utenfor Oslo når det er naturlig og fornuftig. Den bryter med den sentralisering Arbeiderpartiet i alle år har stått for - og tanken om at alt statlig virksomhet må ligge i hovedstaden. ­ Dette er et gjennombrudd for nytenkning og ny politikk, sier Vihovde.
- Tre av tilsynene skal fortsatt ligge i Oslo, der dette er faglig riktig. Like riktig er det at de åtte andre plasseres i andre byer - der de kan styrke, og styrkes av, annen virksomhet innenfor samme fagområder. Hvem kan si at Luftfartstilsynet hører med hjemme i Oslo enn i Bodø? Eller at ikke Sjøfartsdirektoratet passer bedre i Haugesund? Samtidig beholdes viktige tilsyn i Oslo ­ slik som Kreditttilsynet, Jernbanetilsynet og NVE ­ fordi det er fornuftig utfra deres oppgaver.
Regjeringen har også vedtatt viktige prinsipper for tilsynenes virksomhet og oppgaver.
­ Dette får sikkert mindre oppmerksomhet enn geografien i første omgang, men er ikke mindre viktig. Vi får klarere avgrensninger av oppgaver, mer uavhengighet og en mer rasjonell drift. I en friere økonomi er det avgjørende at fellesskapet veileder og holder kontroll ­ og sikrer maktbalansen mellom marked og styring. Dette er god, sosialliberal venstrepolitikk, og det viser at vi har en radikal regjering som forandrer Norge til det bedre. sier May Britt Vihovde.
