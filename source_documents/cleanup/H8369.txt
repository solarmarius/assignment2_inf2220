
Venstres stortingsgruppe11. mai 2004:
- Positivt med selskapsskatt til kommunene
Det er bra at kommunene får tilbake deler av selskapsskatten, og med det får et viktig incitament til å drive en aktiv næringspolitikk. Det sier stortingsrepresentant May Britt Vihovde, Venstre.
- Vi var med på å gjøre selskapsskatten statlig i 1999, fordi den fungerte urettferdig til fordel for kommuner med hovedkontor. Nå blir det en ny modell, basert på arbeidsplasser, og det er riktigere, sier Vihovde.
- Varslet vekst i kommuneøkonomien neste år er på det nivå som har vært vanlig fra de fleste regjeringer, og tar vare på den gode veksten for inneværende år. Det er fortsatt stramt, men kommunene har all interesse av at det holdes styring med norsk økonomi, og at rentene fortsetter på et lavt nivå, sier Vihovde.
