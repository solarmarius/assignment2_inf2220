
torsdag 15. februar 2001 10:52:58
May Britt Vihovde (v)
Økt satsing på kollektivtrafikk
[Bilde:Fil0.png]Naturvernforbundets Gunnar Sander går høgt på banen og kritiserer partiene for å svikte kollektivtrafikken fundamentalt. Han har bare forsiktig ros til H og SV. Jeg støtter denne rosen, men hadde han lest innstillingen grundigere, hadde han sett at Venstre har gått inn for øket satsing på kollektivtrafikken på mange måter, sier May Britt Vihovde, Venstres medlem av samferdselskomiteen.
Venstre har ei lang liste med tiltak som skal bedre kollektivsatsinga, slik at det virkelig monner. Etter mange års forsømmelse, har vi mye å ta igjen. Jeg nevner tiltak Venstre går inn for:
- Innføring av vegprising i storbyområdene, midlene kan brukes til styrking av kollektivtilbudet
- Overføre midler til kollektivsatsing fra KRD til SD slik at vi får
- Resultatstyrt finansiering av kollektivtransporten
- Gå mot privatbilbruk i kollektivfelta (sammen med SV)
- Prioritere kollektivløsninger foran veginvesteringer i byområdene
- Øke jernbanesatsingen med 500 mill kroner årlig i perioden
- Avsette midler til T-bane i Oslo
- Ber om Stortingsmelding om kollektivtransport, og redegjørelse fra Regjeringa for hvordan kollektivtransportens andel av den totale transporten kan økes
- Frigjøre midler for kollektivsatsing ved å effektivisere driften av NSB AB og Jernbaneverket
- Bedt Regjeringen komme til Stortinget med sak om bruk av ungdomskort i revidert budsjett
Nasjonal sykkelstrategi
- Som eneste parti går Venstre inn for at trafikantbetaling ikke bare skal kunne benyttes til nytt vognmateriell, men og til fornying av nedslitt materiell, for å opprette et koordineringsorgan for kollektivtransporten i Osloregionen, i tillegg Offentlig-privat finansiering av bybane i Bergen, og økt bevilgning til denne i slutten av perioden.
