
Oslo, 8. oktober 2003
May Britt Vihovde, finanspolitisk talskvinne i Venstre
KOMMENTAR TIL REGJERINGENS FORSLAG TIL STATSBUDSJETT FOR 2004 ­
Et godt budsjett for kollektivtrafikk og kommuneøkonomi ­ Venstre er stolt av at regjeringen i forslaget til statsbudsjett i dag presenterer en storstilt satsing på kollektivtrafikk, sier May Britt Vihovde. Også styrkingen av kommuneøkonomien med 3 ¾ milliarder kroner er en viktig Venstreseier i budsjettet, framholder Vihovde, selv om hun understreker at hun kunne ønsket seg større andel av frie og mindre øremerkede midler.
Arbeidsplasser, velferd og fornyelse
Regjerningen legger fram et forslag til budsjett innefor ansvarlige rammer som vil bidra til å sikre og skape arbeidsplasser. Budsjettet gir grunnlag for fornyelse og nyskaping, blant annet gjennom økt satsing på utdanning, forskning og innovasjon. ­
Dette er håndstrekning til alle de ufødte bedrifter og vil bidra til å at det blir lettere å skape sin egen arbeidsplass, sier Vihovde.
Miljøsatsning og sosialt ansvar
Budsjettforslaget har en sterk miljøprofil. Satsningen på kollektivtrafikk er et viktig bidrag til dette, sammen med regjeringens nye forslag til el-avgift for næringslivet. Dette vil fortsatt stimulere overgangen til alternative energikilder og vannbåren varme. Vihovde er glad for at budsjettet har en sterk sosial profil. Hun tenker da spesielt på økningnen på 1 milliard i målrettede tiltak for å forebygge og bekjempe "fattigdomslommene" i samfunnet vårt og økning i bevilgningene til psykiatrien.­
Dette er et godt budsjett, med en profil som vi i Venstre er stolte av. Regjeringen leverer en historisk kollektivsatsing, sterk sosial profil og et godt budsjett for arbeidsplasser og nyskaping, avslutter May Britt Vihovde.
