
31 Aug 2003
Landsstyret i Miljøpartiet De Grønne
Bush angriper oss alle
Med sitt nye vedtak om at CO2-utslipp ikke truer miljøet, har George Bush og hans regime tatt skrittet fra krig mot utvalgte land som Irak, Afghanistan og Colombia til åpen krig mot hele jordklodens befolkning. MIljøpartiet de Grønne forventer at miljøvernminister Børge Brende straks tar kontakt med sin amerikanske kollega for å protestere.USA er verdens overlegent største forurenser, den nasjon som uten sammenligning slipper ut mest drivhusgasser, såvel i absolutte tall som i forhold til befolkningen. Det første George Bush gjorde, etter at han med store bidrag fra oljeselskapene kunne flytte inn i det hvite hus, var å gjøre det klart at USA ikke ville følge opp Kyotoavtalen. Det nye vedtaket fra det amerikanske miljøverndepartementet går enda et skritt videre: det erklærer at det overhodet ikke er noen fare forbundet med utslipp av drivhusgasser. Med dette vedtaket har USA demonstrert en politisk kontroll over vitenskapen som kan måle seg med den som fant sted i Stalintidas Sovjetunion.
FNs klimapanel har påvist at de amerikanske CO2 utslippene er en alvorlig trussel mot det globale klimaet. Det amerikanske miljøverndepartementets vedtak utgjør derfor en trussel såvel mot den frie forskningen som mot kultur og næringsliv i alle verdens land. Landsstyret i Miljøpartiet De Grønne forventer at miljøvernminister Børge Brendeumiddelbart, på Norges og verdens vegne, protesterer overfor sin amerikanske kollega mot dette grove og kyniske overtrampet.
for landsstyret i Miljøpartiet De Grønne
Jan Bojer Vindheim
