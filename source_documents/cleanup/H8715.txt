
22.10.2004
Stortingsrepresentant Inger S. Enger (Sp)
Konfronterer statsråden med manglende satsing på fjernvarme
Så seint som i juni måned blei det slått fast at høstens statsbudsjett skulle inneholde en ny støtteordning for investeringer i fjernvarmeanlegg. Regjeringen ved daværende Olje- og energiminister Einar Steensnæs, foreslo en slik ordning i stortingsmeldinga om forsyningssikkerhet for strøm. Flertallet i energi- og miljøkomiteen støtta dette.
?Det er forunderlig at Regjeringen ikke følger opp slitt eget forslag som fikk tilslutning i Stortinget, sier Senterpartiets energipolitiske talskvinne Inger S. Enger. Enger ber nå den nye Olje- og energiministeren, Thorild Widvey, om å forklare seg overfor Energi- og miljøkomiteen.
?For å kunne gi folk større fleksibilitet når det gjelder energibruk, trengs det mer utbygging av vannbåren varme. Legging av varmerør er kapitalkrevende, og det har vist seg å være nødvendig med støtteordninger for å få til den ønska utbyggingstakten, sier Enger. Hun er derfor svært skuffa over at Widvey ikke følger opp det arbeidet Steensnes starta opp på dette feltet.
