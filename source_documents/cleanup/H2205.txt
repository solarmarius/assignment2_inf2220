
Fresdag 14. mai 1993
Stortingsrepresentant Solveig Sollie (KrF):
EN JORDBRUKSPOLITIKK UTEN MÅLSTYRING
-Jordbruksoppgjøret som er kommet til Stortinget idag, bekrefter at det hadde vært fornuftig med litt større kompromissvilje fra jordbrukets organisasjoner da jord-bruksmeldingen ble behandlet i Stortinget for en tid siden. Årets oppgjør er det første i en rekke oppgjør der jordbruket må leve med usikkerhet fra år til år. Det sa stortingsrepresentant Solveig Sollie under en vårfest i Stokke KrF i Vestfold fredag. Solveig Solie, som er valgt fra Telemark, er KrFs landbrukspolitiske talskvinne.
-Da vi innså at det ikke var grunnlag for noe flertall for KrFs prinsipale standpunkter under behandlingen av landbruksmeldingen, forsøkte vi å samle flertall for et kom-promiss, slik at vi kunne avverge noen av de verste slagsidene ved regjeringens opplegg, som vi visste ville få støtte fra Høyre og Fremskrittspartiet på områder som for-handlingsretten, inntektsmålsettingen, produksjonsmål, virkemiddelbruk og korn- og kraftfórpolitikken. Dette førte heller ikke fram, blant annet fordi landbruks-organisasjonene var lunkne. I ettertid må man derfor konstatere at landbruksorgan-isasjonene selv bærer et vesentlig ansvar for at situasjonen er som den er, sa Solveig Sollie i sitt foredrag.
-I komitéinnstillingen til jordbruksmeldingen minnet jeg i en merknad om at Stortinget i 1975 klarte å arbeide seg fram til en bred politisk enighet om viktige mål for den fremtidige landbrukspolitikken. Den enigheten la grunnlag for den positive utvikling og optimisme som preget næringen i de neste 15 årene. De siste årene har det imidlertid vært ført en politikk fra Arbeiderpartiet, Høyre og Fremskrittspartiets side som har skapt stor usikkerhet om fremtidige rammevilkår. Stortingsflertallet gjorde denne usikkerheten til en permanent situasjon, og årets jordbruksoppgjør har stadfestet dette, sa Solveig Sollie i Stokke KrF fredag kveld.
