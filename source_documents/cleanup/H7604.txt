
Oslo, 20. august 2003
Olaf Thommessen, Venstre
Tarvelig asyl- og innvandringsdebatt
Venstres Olaf Thommessen reagerer på det han mener er en tarvelig asyl- og innvandringsdebatt hittil i valgkampen. - Fra flere hold etterlyses det nå at noen ivaretar Norges humanistiske tradisjoner. Det gjør Venstre og det har Venstre alltid gjort, sier Olaf Thommessen. Han henviser blant annet til denne ukens debatter på redaksjonEN og politisk kvarter og Bergens Tidenes lederartikkel i dag.
­Særlig overrasker det meg at Jens Stoltenberg nå ser ut til å ha kjøpt FrPs innhumane løsninger på enda flere områder i asyl- og innvandringspolitikken, sier Olaf Thommesen.
Siden 11. september 2001 har asyl- og innvandringsdebatten dreid seg om alle problemer ved fremmede kulturer - representert ved asylsøkere og flyktninger; æresdrap, tvangsgifte, terrorisme, og annen type kriminalitet. - AP har det siste året gått langt over på høyre banehalvdel, og mandagens debatt føyer seg inn i rekken av stadig flere eksempler på at Stoltenberg følger etter Hagen, sier Thommesen.
Thommessen mener at en viktig skillelinje i norsk politikk har alltid gått mellom borgerlig og liberale partier på den ene side og AP og fagbevegelsen på den annen side i nettopp spørsmål rundt innvandring. Alle ansvarlige partier har stort sett vært åpne for å hjelpe asylsøkere og flyktninger. Når det kommer til arbeidsinnvandring er imidlertid bildet annerledes. AP og fagbevegelsen har tradisjonelt vært meget skeptisk til innvandring av arbeidskraft. Dette basert på frykt for å tape arbeidsplasser til innvandreren. Skillelinjene er etter Thommessens mening nå i ferd med å flyttes og Frp og AP er nå Venstres hovedmotstandere i så vel debatten om asyl- og integreringspolitikk som debatten om arbeidsinnvandring.
Under finner du Olaf Thommessens svar på ja/nei-spørsmålene i mandagens redaksjon EN.
Fra debatt mellom Hage og Stoltenberg i redaksjonEN 18.08.03:
Spørsmål 1: Bør de bli vanskeligere for asylsøker og innvandrer å få opphold her i landet
Hagen: JA
Stoltenberg: JA
Thommessen: NEI
SPM 2: Er det for mange med innvandrerbakgrunn i Norge i dag?
Hagen: JA
Stoltenberg: NEI
Thommessen: NEI
SPM 3: Bør vi åpne for større innvandring for å fylle ledige jobber?
Hagen: NEI
Stoltenberg: NEI
Thommessen: JA
SPM 4: Danskene har utvidet botiden til 9 år som krav for å få statsborgerskap. Er det riktig vei å gå?
Hagen: JA
Stoltenberg: NEI
Thommessen: NEI
SPM 5: Skal innvandrer beherske norsk for å få statsborgerskap?
Hagen: JA
Stoltenberg: "Alle skal få norskopplæring"
Thommessen: NEI
SPM 6: Er det riktig med en aldersgrense på 24 år for dem som vil hente seg en ektefelle fra sitt opprinnelige hjemland?
Hagen: JA
Stoltenberg: NEI
Thommessen: NEI
SPM 7: Bør ekteskap mellom søskenbarn forbys når det gjelder innvandrere som søker opphold i Norge?
Hagen: JA
Stoltenberg: NEI
Thommessen: NEI
SPM 8: Skal innvandrerforeldre miste barnetrygden hvis de sender bort et barn for å bli oppdratt i sitt opprinnelige hjemland?
Hagen: NEI
Stoltenberg: NEI
Thommessen: NEI
SPM 9: Alvorlige forbrytelser begått av asylsøkere og innvandrere har gjort nordmenn mer skeptiske til disse gruppene. Har du forståelse for det?
Hagen: JA
Stoltenberg: JA
Thommessen: TJA
SPM 10: Har politikerne gjennom sin politikk medansvar for at det skjer mye alvorlig innvandrer kriminalitet?
Hagen: JA
Stoltenberg: JA
Thommessen: Ja - I den grad det faktisk skjer mye alvorlig innvandrer kriminalitet
SPM 11: Skal asylsøkere som begår kriminelle handlinger sendes ut av landet umiddelbart?
Hagen: JA
Stoltenberg: JA
Thommessen: NEI
SPM 12: 98 % av innvandrerne gjør ikke noe galt. Fremstilles innvandrer og asylsøkere for negativt?
Hagen: JA
Stoltenberg: JA
Thommessen: JA
