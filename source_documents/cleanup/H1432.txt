
27. mai 1999
FREMSKRITTSPARTIETS
STORTINGSGRUPPE
fra Stortingsrepresentant Øyvind Vaksdal (FrP)
IKKE SLAKT SAGA PETROLEUM !!!
Fremskrittspartiet er sterkt imot at Saga Petroleum skal deles mellom det halvstatlige Hydro og det helstatlige Statoil sier partiets olje- og energipolitiske talsmann Øyvind Vaksdal.
En slik løsning vil medføre økt statlig eierskap i miljøene på sokkelen, samt bryte opp et selskap med et godt utviklet kompetansemiljø.
Vi kan ikke se noen som helst fornuftig årsak til dette, og jeg håper andre interessenter kommer på banen snarest.
Statoil bør holde fingrene fra fatet, avslutter Vaksdal, og ber selskapet konsentrere seg om å rydde opp i eget hus etter omfattende overskridelser i utbyggingsprosjekter den senere tid.
