
17.12.02
Vegard Martinsen, (DLF)
SV for skattefrihet
Ja, det høres utrolig ut, og det er det nesten også. Men SVs Inga Marte Thorkildsen har nå tatt til orde for at prostituerte skal slippe å betale skatt. Bakgrunnen for utspillet er at en prostituert kvinne er blitt etterlignet, og har fått en betydelig restskatt.
Thorkildsen sier at hun ser problemer her: ved å gjøre inntekt fra prostitusjon skattefri, gjør man det lettere å være prostituert. På den annen side er det slik at dersom slik inntekt beskattes, så aksepterer staten at prostitusjon er et yrke, og staten opptrer som en slags hallik.
Vi har ingen problemer med å dele Thorkildsens moralske betenkeligheter ved å anse prostitusjon som et "yrke" eller en inntektskilde, men Thorkildsens problem kan ikke løses på annet enn DLFs politisk grunnlag: full respekt for individers rettigheter.
Prostitusjon er umoralsk, men krenker ingens rettigheter, og bør derfor være tillatt. Tvungen skatt er å krenke individers rettigheter, og bør derfor avskaffes. Så, i et slikt system blir ikke prostitusjon "favorisert" ved å være et "yrke" hvor man slipper å betale skatt, slik Thorkildsen går in for.
