
FREMSKRITTSPARTIETS
STORTINGSGRUPPE
fra Stortingsrepresentant Øyvind Korsberg, Fremskrittspartiet Troms, 03.04.2001
PINLIG LOVBRUDD!
- Det er direkte usmakelig at Tromsø kommune med ordføreren i spissen gir penger til en kirkeasylant og dermed helt bevisst bryter norsk lov, sier stortingsrepresentant Øyvind Korsberg, FrP.
- Å bruke begrunnelsen at kommunen er antirasistisk som grunn for å gi pengestøtte til folk som oppholder seg ulovlig i landet, er helt i strid med det som var intensjonen da kommunestyret i sin tid vedtok at Tromsø kommune skulle være en antirasistisk sone. En som oppholder seg ulovlig i Norge skal ikke premieres med månedlige pengegaver fra kommunen. Dette er i strid med norsk lov, slår Korsberg fast.
- Ordføreren må vise respekt for loven, slik han forventer at alle kommunens innbyggere gjør i andre saker. Hva skal en kirkeasylant med penger? Betale egenandel til Elverhøy kirke? Gå på kiosken? Betale strøm? Lån? Eller sende pengene til sin familie i Sri Lanka? Vil alle kirkeasylanter i fremtiden få økonomisk støtte?
- Dette utspillet til Arbeiderpartiet og ordføreren er vel ment til å få fokus bort fra de reelle problemene ordfører har brakt kommunen opp i, med økonomisk kaos, manglende skolesatsing, rådmannssaken, søppelsaken, tabben med forsvaret, osv.
Nå bør Arbeiderpartiet og SV gripe fatt i de problemene som folk i Tromsø er opptatt av, og vise respekt for norsk lov,avslutter Øyvind Korsberg.
