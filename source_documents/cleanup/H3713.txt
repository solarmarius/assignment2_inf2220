
7.5.97:
Unn Aarrestad,
NÆRINGSMINISTEREN MÅ GRIPE INN.
Unn Aarrestad frå Senterpartiet tok i Stortinget sin spørjetime i dag opp situasjonen ved Exide Sønnak i Horten, der dei nye eigarane har varsla at dei vil flytja heile sivilproduksjonen til utlandet, noko som vil innebera at bortimot arbeidsplassar kan gå tapt.
Aarrestad peika i sitt innlegg på at bedrifta har gått med overskot og at konsesjonsvilkåra vart gjeve ut frå at eigarskiftet ikkje skulle medføra endringar i Horten.
- Det er ikkje haldbart at bedrift etter bedrift vert kjøpt opp av utenlandske eigarar for å verta nedlagde. Næringsministeren må no sjå på om konsesjonsvilkåra i denne saka har vorte overhaldne, og eventuellt gå til tiltak om så ikkje har skjedd.
Statsråden hadde lite å bidra med i sitt svar til Aarrestad, men sa allikevel at Regjeringa ville sjå på saka.
I eit oppfølgingsspørsmål seinare i debatten peika Eva Lian i Senterpartiet frå Vestfold på at saka slett ikkje var eineståande, men ei av altfor mange. Lian meinte at Regjeringa måtta innta ein langt meir offensiv haldning i høve til konsesjonsvilkåra.
Eva Lian og Unn Aarrestad sa etter debatten at Senterpartiet no ville fremja ein interpellasjon i Stortinget omkring konsesjonslovgjevinga og Regjeringas tolking av denne.
