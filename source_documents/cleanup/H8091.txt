
19.12.2003
Fremskrittspartiet
31 energiforslag fra FrP siste år
Fremskrittspartiet har siste året fremmet 31 forslag for styrket energiforsyning og lavere el-priser for sluttbrukere. 30 av forslagene er nedstemt av stortingsflertallet, uten at de har fremmet alternative løsningsforslag.
- Jeg er skuffet over de andre partienes manglende handlekraft, sier stortingsrepresentant Øyvind Korsberg.
Her er forslagene:
Forenkle konsesjonsreglene for bygging av små, mini- og mikrokraftverk.
(nedstemt av regjeringspartiene og SV)
Forbedre samarbeidet mellom de nordiske energimyndighetene for å sikre den nordiske kraftbalansen.
(nedstemt av regjeringspartiene, SV og SP)
Sikre at Statnett virkemidler som gjør dem i stand til å sikre kraftforsyningen i kritiske perioder.
(nedstemt av regjeringspartiene, SV og SP)
Sikre langsiktighet og forutsigbarhet rundt avgiftsfritak for gjenvunnet energi, for å få utløst investeringer på området.
(nedstemt av regjeringspartiene, SV og SP)
Utarbeide en egen Stortingsmelding om « Rikets energitilstand ».
(nedstemt av regjeringspartiene, AP og SP)
Redusere elavgiften med 2 øre/kwh.
(nedstemt av de øvrige partiene)
Redusere fyringsoljeavgiften med 2 øre/kwh.
(nedstemt av de øvrige partiene)
Gjennomgang av Samlet Plan for å redusere konsesjonsbehandlingstiden for store og små vannkraftutbygginger.
(nedstemt av de øvrige partiene)
Teknologinøytrale støtteordninger for økt vannkraftproduksjon.
(nedstemt av de øvrige partiene)
Vurdere tidligere avslåtte vannkraftutbygginger på nytt, og fremme egen sak om dette til Stortinget.
(nedstemt av de øvrige partiene)
Gasskraftverk i Norge skal underleges samme miljømessige rammebetingelser som andre innen EØS-området.
(nedstemt av de øvrige partiene)
Stille strengere krav til kostnadskontroll og effektivitet i NVEs regelverk vedr nettselskapenes årlige inntektsrammer.
(nedstemt av de øvrige partiene)
Øke grensen for småkraftverk tilsvarende 10 MW, men unngå at det samtidig innebærer en vridning av skatteinntektene fra kommune til stat.
(nedstemt av de øvrige partiene)
Foreta en gjennomgang av fordeler og ulemper ved å la reelle kraftpriser bli lagt til grunn for beregning av grunnrenteinntekt.
(nedstemt av de øvrige partiene)
Direkte utgiftsføre opprustnings- og utvidelsesprosjekter (O/P) i eksisterende vannkraftanlegg.
(nedstemt av de øvrige partiene)
Gjennomgang av fordelingsordningen for skatteinntekter fra kraftproduksjon med sikte på å få til en bedre fordeling mellom kommuner der turbinene står og kommuner der vannressursene ligger. (flertall med støtte fra AP, SV, SP og KP)
FrPs energiforslag på Stortinget vinteren/våren 2003:
Fjerne elavgift og moms på strøm i perioden 01.01 - 30.04
(forslaget ble nektet behandlet av de øvrige partiene!!!)
Bygge midlertidig gasskraftverk på Vestlandet
(nedstemt av de øvrige partiene)
Sikre en gjennomgang av systemet for nettleie
(flertall sammen med SV og AP)
Sikre bygging av gasskraftverk snarest mulig - uten CO2 håndtering.
(nedstemt av de øvrige partiene)
Innvilge nye søknader om gasskraftverk uten CO2 krav.
(nedstemt av de øvrige partiene)
Gi staten ansvar for bygging av infrastruktur for naturgass
(nedstemt av de øvrige partiene) (FrP støtte også liknende forslag fra AP)
Gi incentiver for oppgradering av eksisterende vannkraftverk.
(nedstemt av de øvrige partiene)
Tiltak for utbygging av nye vannkraftverk, samt vurderer tidligere avslåtte prosjekt.
(nedstemt av de øvrige partiene)
Forenkle konsesjonsreglene for småkraftverk / elvekraftverk.
(nedstemt av regjeringspartiene og SV)
Tydeliggjøre myndighetsansvaret for nasjonens kraftforsyning.
(nedstemt av de øvrige partiene)
Forbedre samarbeidet mellom de nordiske energimyndigheter.
(nedstemt av de øvrige partiene)
Bygge ut kraftnettet mot utlandet for å trygge leveringssikkerheten i Norge.
(nedstemt av de øvrige partiene)
Sikre at det legges kostnadseffektive og teknologinøytrale kriterier til grunn ved tildeling av midlene til elektrisitetssparing i privathusholdningene.
(nedstemt av de øvrige partiene)
Sikre tiltak for de grupper som får økonomiske problemer på grunn av økte strømpriser, men som ikke faller inn under allerede eksisterende støtteordninger.
(nedstemt av de øvrige partiene)
Etablere et statlig innovasjonsselskap som skal utvikle teknologi for miljøvennlig bruk av naturgass til energiformål, for petrokjemi og for bruk av hydrogen som energibærer.
(nedstemt av de øvrige partiene)
Andre partiers forslag som FrP har sikret flertall for:
Utrede modeller for toveiskommunikasjon mellom strømkunder, og nettselskap
Utrede ulike modeller for differensierte avgifter på strøm
Heve beløpet til ekstra bostøtte fra 700 kroner til 2500 kroner
