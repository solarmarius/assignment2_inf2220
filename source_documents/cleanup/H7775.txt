
2003
Fylkesprogram for Kystpartiet i Aust Agder
Kystpartiet er opptatt av hva folk flest er opptatt av, og er det nye friske innslaget i årets valgkamp.
* Mere midler til den offentlige skolen.
Det snakkes i store ord om lengre skoledag og bedre innhold i læreplanen. Kystpartiet går ikke imot dette, men vi satser heller i første omgang på å få rustet opp skolene før lengre skoledag igangsettes.
* Gratis utlån av skolebøker
Det koster å være student i dag. Utgiftene er store og stipendet lite. Kystpartiet vil derfor arbeide for gratis utlån av skolebøker.
* Folk flest er opptatt av helse
Det betyr noe for folk flest at de som sliter med psykiske lidelser fåe den hjelpen de trenger når de trenger den.
Det betyr noe for folk flest at tilgang til helsetjenester er lik uansett hvor man bor i fylket.
Det betyr noe for folk flest at gravide har en fødeklinikk i relativ nærhet, slik at taxi sjåfører ikke må ha kurs i fødselshjelp parallelt med at kjenntmannsprøven tas!
Det betyr noe for folk flest at funksjonshemmede har lik rett til fremkommelighet som resten av befolkningen.
* Folk flest er opptatt av å ha en jobb å gå til
Vi ser at mange arbeidsplasser blir nedlagt, og mange mister fotfestet for en trygg økonomi. Konsekvensene for de det gjelder kan ofte være katastrofale. Kystpartiet vil arbeide for lavere skatter og avgifter for å gi bedrifter mulighet til å øke egenkapitalen for dermed å trygge sysselsettingen.
