
Presseinformasjon - torsdag 20. februar 1992
TIL REDAKSJONEN!
Kommende helg har seks av fylkeslagene i Kristelig Folkeparti sine årsmøter. Nedenfor vil man finne hvilke fylkeslag dette gjelder, hvor møtene holdes, hvem som vil holde det politiske hovedforedraget og ca. klokkeslett som foredraget begynner.
Fredag 21. og lørdag 22. februar:
Hordaland KrF holder sitt årsmøte i Bergen. Det politiske hovedforedraget holdes av partileder Kjell Magne Bondevik fredag kl. 21.00. Fylkets to representanter, Svein Alsaker og Britt Harkestad er også med om årsmøtet, og er satt opp med hver sine innlegg fredag kveld. Møtet holdes i Hotell Terminus/Danielsens skole.
Nordland KrF holder sitt årsmøte i Bodø. Stortingsrepresentant Solveig Sollie holder festtale/politisk foredrag på årsfesten fredag kl. 19.30. Generalsekretær Gunnar Husan er også med om årsfesten. Fylkets KrF-representant på Stortinget, lagtingspresident Dag Jostein Fjærvoll, holder foredrag fredag kl. 15.00. Årsmøtet holdes i lokalet Betania.
Sogn og Fjordane KrF holder sitt årsmøte på Skei Hotell i Jølster. Det politiske hovedforedraget holdes av palamentarisk leder Kåre Gjønnes lørdag kl. 10.00. Fredag holder Kåre Gjønnes og fylkets egen representant, Lars Gunnar Lie, hver sin innledning til debatt om EF/EØS. Denne sekvensen starter kl. 19.30.
Lørdag 22. februar:
Vestfold KrF holder sitt årsmøte i Larvik. Det politiske hovedforedraget holdes av partileder Kjell Magne Bondevik kl. 14.30. Møtested: Rødbøl skole.
Buskerud KrF holder sitt årsmøte i Mjøndalen. Det politiske hovedforedraget holdes av KrFK-leder Aud Inger Aure kl. 14.45. Møtested: Nedre Eiker Samfunnshus.
Hedmark KrF holder sitt årsmøte i Elverum. Det politiske hovedforedraget holdes av stortingsrepresentant/nestleder Jon Lilletun kl. 13.00. Møtested: Filadelfia-menighetens lokale.
