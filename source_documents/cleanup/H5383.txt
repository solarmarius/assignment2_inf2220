
28/11-01
RV oppfordrer Europol-motstanderne i SV:
Bli i stortingssalen og stem nei!
Helt siden EØS-avtalen ble behandlet i Stortinget i aprril 1993, har EU- og EØS-motstandere i de fleste partier blitt presset eller følt seg presset til å stemme for EU-tilpasningstiltak de egentlig er uenige i. Under den første Bondevikregjreinga var det mange slike situasjoner der nei.-partiet SP støttet norsk tilpasning til EU. Dette bidro til å svekke EU-motstanden, fordi det viste at folkevalgte som hadde vært sentrale i den folkelige EU-motstanden nå mente at det var viktigst å innordne seg i Stortingets skikk og bruk.
Europol-saken er en ny sak av denne typen. Hvis Europolmotstanderne i SV bøyer seg for et gruppestyrevedtak og stemmer for avtalen med Europol, vil de svekke sin egen troverdighet som medspillere og frontbyggere i kampen mot EU-tilpasning, for å avvikle ESA og for å komme ut av EØS.
RV oppfordrer derfor Europol-motstanderne til å bli i Stortingssalen og stemme NEI til Europol 5. desember, og ikke holde seg borte fra Stortingssalen slik en av dem har varslet at han vil gjøre. Vi vil også minne om at den slags har skjedd tidligere. Det var for eksempel SV-representanter som sammen med RV stemte mot WTO-avtalen 30. november 1994, selv om det også den gangen forelå en enstemmig innstilling fra Utenrikskomiteen. Det er gjennomføring av det avtalesystemet Stortinget da vedtok, som dagens globaliseringsmotstandere slåss mot.
