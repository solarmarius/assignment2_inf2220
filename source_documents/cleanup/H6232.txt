
07.10.02
Hill-Marta Solberg, A
Syke, eldre og ledige betaler fattigdomspakke
- Bondevik-regjeringen tar fra svake grupper for å gi til fattige, sier Hill-Marta Solberg. - Fattigdomspakken blir for småpenger å regne når vi tar hensyn til alle de kuttene som vil ramme utsatte grupper med dårlig økonomi. Det er freidig å presentere en fattigdomspakke samtidig som Regjeringen har store kutt som direkte rammer de arbeidsløse, de eldre, de syke, de uføre og barna, sier Hill-Marta Solberg. Fattigdomspakken er på 355 millioner mens kuttene er på omlag to milliarder kroner.
- Bondevik-regjeringen tar fra svake grupper for å gi til fattige, sier Hill-Marta Solberg. - Fattigdomspakken blir for småpenger å regne når vi tar hensyn til alle de kuttene som vil ramme utsatte grupper med dårlig økonomi. Det er freidig å presentere en fattigdomspakke samtidig som Regjeringen har store kutt som direkte rammer de arbeidsløse, de eldre, de syke, de uføre og barna, sier Hill-Marta Solberg.
Statsbudsjettet for 2003 som Bondevik-regjeringen presenterte på torsdag, var skuffende og overraskende. Det har en usosial Høyreprofil. Det gir mindre til velferd, økte egenandeler og skattelette til de velstående. Det inneholder mange dårlige nyheter for mange mennesker: De arbeidsledige får det verre. Eldre og uføre får en dramatisk økning i egenandelene på medisiner og behandling. Kommuneøkonomien blir svært stram, og det blir mindre til skolen. Eldreomsorgen og hjemmetjenesten vil bli dårligere, sier Hill-Marta Solberg.
Fattigdomspakken til Bondevik-regjeringen er på 355 mill. kroner.
Samtidig foretar Bondevik-regjeringen blant annet følgende innstramninger som også rammer mennesker med svak økonomi:
Diverse innstramninger i dagpengeordningen for arbeidsløse - 430 mill. kr.
1) Økning av antall ventedager før en mottar dagpenger for arbeidsledige fra tre til fem dager.
2) Avvikling av ferietillegget i dagpengeordningen.
3) Reduksjon av maksimal stønadsperiode for arbeidsledige fra 3 til 2 år.
4) Arbeidsgiverperioden økes fra 3 til 20 dager ved permitteringer (Arbeidsgiverne betaler, men det vil føre til flere oppsigelser)
5) Stillingsbrøk pr uke for rett til dagpenger for delvis sysselsatt økes fra 40 til 50 pst.
6) Heving av kvalifikasjonskrav til minsteinntekt for å få dagpenger fra 67 700 kr til 81 200 kr.
Utgiftstaket i frikortordningen økes med 500 kr. til 1850 kr. - 400 mill. kr.
Nye egenandeler på legemidler på blå resept for eldre og uføre - 380 mill. kr.
SFO-støtten kuttes (barna som trenger den mest rammes hardest) - 217 mill. kr.
Avvikling av den ordinære gravferdsstøtten på 4 000 kr. - 150 mill. kr.
Fjerning av reisestipendet for studenter (halvparten av 188 mill. kr.?) - 90 mill. kr. (ca.)
Tak på fradrag for store utgifter til sykdom (skatt) - 75 mill. kr.
Kutt i stønadsordningen til datautstyr for funksjonshemmede - 70 mill. kr. (ca.)
Kutt i attføringsstønaden (innføring av kostnadsgrenser) - 50 mill. kr.
Omlegging av støtte til ortopediske hjelpemidler - 40 mil. kr.
Kutt i trygdebilordningen - 17 mill. kr.
Arbeids- og utdanningsreiser for funksjonshemmede - 2 mill. kr.
Sum kutt - 1.921 mill. kr.
