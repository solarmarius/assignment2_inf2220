
16. oktober 2000
Dag Terje Andersen
Fornøyd med salg av Kreditkassen
Dag Terje Andersen, leder av finanskomitéen, er fornøyd med at Statens Bankinvesteringsfond nå har sagt ja til Merita Nordbankens bud på Kreditkassen. - Dette er i tråd med intensjonene i Kredittmeldingen sier han i en pressemelding 16. oktober 2000.
- Jeg er positiv til at Statens Bankinvesteringsfond aksepterer at Merita Nordbanken får kjøpe Kreditkassen, dette er i tråd med intensjonene i Kredittmeldingen, sier Dag Terje Andersen, finanspolitisk talsmann for Arbeiderpartiet og leder av finanskomiteen på Stortinget.
Andersen understreker at norske bankkunder vil være tjent med en slik løsning.
-Kreditkassen vil fortsatt tilby banktjenester i Norge i konkurranse med øvrige banker. Jeg registrer også at de ansatte har ønsket denne løsningen for Kassa, sier Andersen.
I forbindelse med behandlingen av Kredittmeldingen før jul i fjor og ny behandling av salget av Kreditkassen i vår, ble Arbeiderpartiet og sentrumspartiene enige om at staten skulle konsentrere sitt eierskap i finansnæringen om en sterk norsk løsning.
- Salget av Kreditkassen er i tråd med intensjonene i Kredittmeldingen og avtalen vi inngikk med sentrumspartiene i forbindelse med behandlingen av denne, fastslår Andersen. -Statens eierskap i bankene kan nå konsentreres om å sikre langsiktig nasjonalt eierskap i Den norske Bank med minst 1/3 statlig andel for å sikre hovedkontor i Norge, sier Andersen.
