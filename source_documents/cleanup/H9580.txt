
Dato:28. august 2005
Stortingsrepresentant Kenneth Svendsen (FrP)
Vil erstatte fotobokser med bedre veier
- FrPs samferdselspolitiske talsmann Kenneth Svendsen reagerer kraftig på planen om å øke antallet fotobokser langs norske veier fra dagens 300 til 550. Det viktigste vi kan gjøre for å bedre trafikksikkerheten i Norge er å sørge for en storsatsing på veibygging sier Svendsen.
- Automatisk Trafikk Kontroll håver inn store beløp til statskassen som følge av at stadig flere billister bøtelegges. Dette viser at det ikke er samsvar mellom de fartsgrensene myndighetene setter og hva folk flest mener er akseptabelt sier Svendsen.
- Erfaringer viser at veistrekninger som har fått fire- felts kjørebaner har redusert antall ulykker betraktelig. Investeringer i en skikkelig veistandard kan dermed sørge for forbedret trafikksikkerhet mener Svendsen.
- Utplassering av flere fotobokser langs veiene har ett eneste formål og det er å hente inn mer penger til statskassa. Det er veiinvesteringer som kan sørge for en bedret trafikksikkerhet mener Svendsen. Jeg utfordrer Samferdselsminister Torhild Skogsholm til å bli med på en satsing på veibygging fremfor å bruke tid, penger og krefter på å utplassere flere fotobokser, avslutter Kenneth Svendsen.
