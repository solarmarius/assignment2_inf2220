
12.05.03
Åslaug Haga, leder i Senterpartiet
Åslaug Haga vil kjempe mot golfbane på Norges beste matjord
Miljøvernminister Børge Brende har overprøvd landbruksmyndighetene, og besluttet at det skal bygges golfbane på Norges beste matjord. - Denne beslutningen undergraver jordvernet og dermed en bærekraftig forvaltning. Golfbaner er flott rekreasjon, og kan også være et viktig bidrag til mangfoldet i distriktene. Men produksjon av mathvete er viktigere enn golf, sier Åslaug Haga.
Onsdag 14.mai stiller Åslaug Haga spørsmål i spørretimen til miljøvernminister Børge Brende om denne saken. Spørsmålet ligger vedlagt.
Tirsdag 13.mai klokken 12.00 skal Åslaug Haga skal på befaring på Atlungstad gård i Stange, der golfbanen er ment å bygges.
Med på befaringen blir også blant annet Ane Hansdatter Kismul, leder i Natur og Ungdom, og Trygve Slagsvold Vedum, leder i Senterungdommen og 2.kandidat for Hedmark Senterparti. Prosjektleder for Atlungstad golfbane informerer om planene. Her vil det bli samtale og debatt om jordvern, golf og norsk matproduksjon i herskapelige omgivelser ved innladets eneste slott.
