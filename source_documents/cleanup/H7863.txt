
Stortinget, 8. oktober 2003
Stortingsrepresentant Kenneth Svendsen, FrP
- Samferdselsbudsjettet en invitasjon til Ap og SV
Dette sier samferdsels politisk talsmann for Fremskrittspartiet Kenneth Svendsen. Svendsen sier at et budsjett som satser all økning på å gi større tilskudd til NSB og andre kollektivrute selskaper, og ingen satsing på veibygging søker sin egen død hvis målet er å samarbeide med Fremskrittspartiet.
- Med dagens forslag til budsjett ligger Regjeringen enda lengre etter Sem erklæringen, etterslepet vil i 2004 ligge på ca 3, 4 mrd., og den totale andel av bompengefinansierte investeringer i veisektoren vil ligge på skyhøye 35 pst. av de samlede riksveiinvesteringene. Dette er horribelt, mener Svendsen.
Svendsen sier videre at det er tragisk at når arbeidsledigheten stiger i den takt den gjør sitter regjeringen med hendene i fanget, og det samme gjør alle som kan bygge veier i dette landet. Disse hendene burde vært satt i arbeide, ikke bare for at de skal settes i arbeide, men for å legge til rette for lavere transportkostnader for næringslivet slik at hjulene kan komme i gang, og nye arbeidsplasser etableres.
Med dette budsjett forslaget ser ikke Svendsen den store hensikten i å innlede samtaler med Regjeringen, som mener dette er en direkte avskjedssøknad hvis målet er en budsjettavtale med Fremskrittspartiet.
