
Heldagsskolen er en voksenreform
Regjeringens planer om å tvinge samtlige 6-åringer inn i en heldagsskole må blankt avvises. Barnas behov overkjøres av en del voksnes ønsker om mer jobbing og mindre tid til våre minste, sier nestleder i Kristelig Folkeparti, Odd Anders With.
- Dette er en av mange reformer i Arbeiderpartiets langsiktige prosjekt om å tømme hjemmene. Stadig yngre barn skal stadig større del av døgnet håndteres i offentlige institusjoner. Vi er positive til skolefritidsordninger som er valgfrie, men vi vil sloss mot tvangsordninger som undergraver foreldrerett og valfrihet, og som viser null toleranse for at både barn og familiers behov er forskjellige, sier With.
-Våre minste barn er sliten nok i dag, om ikke vil skulle gjøre det obligatorisk for dem å være lengre på skolen enn vi voksne er på jobb. Giskes reformiver burde rettes mot ungdomsskolen, som så åpenbart trenger en kvalitetsheving. I dag forsømmer vi våre ungdommer, mens Ap-regjeringen er mest opptatt av at hjem og nærmiljø skal tømmes for mennesker, uttaler With.
- Nå kan det virke som en formidlende omstendighet at Giske bare gjør dette til en prøveordning. Men vi kjenner lusa på gangen. Dette er ikke først og fremst et faglig behov, men et politisk knep. Dette er reinspikka lureri, for at man i andre omgang skal bruke begreper som likhet og rettferdighet for at alle må inn på samme ordning, konkluderer With.
