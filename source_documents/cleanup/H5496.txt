
24/1 2002
Per Sandberg og Jan Arild Ellingsen, henholdsvis kommunalpolitisk og justispolitisk talsmenn i Fremskrittspartiet
Debatten rundt æresdrap krever handling
Både Per Sandberg og Jan Arild Ellingsen, stortingsrepresentanter for FrP, er rystet og nærmest fortvilt over de uttalelser som er kommet fra enkelte innvandringsmiljøer etter det grufulle æresdrapet i Sverige.
- At noen kan rettferdiggjøre slike handlinger er rett å slett ikke til å tro. At det nå også tilkjennegis at slike drap er utføret i Norge, og at et femtitalls ungdommer enten er på flukt eller lever under slike truende forhold, gjør at situasjonen er meget alvorlig sier de to, som er henholdsvis kommunalpolitisk og justispolitisk talsmenn fro FrP.
Allerede førstkommende tirsdag den 29 januar vil Sandberg og Ellingsen fremme et do: 8 forslag i Stortinget. Dette vil være forslag til tiltak som er nødvendig å raskt få på plass. Eksempelvis:
- Helsekontroll av alle innvandrerbarn hvert år, men henblikk på å avdekke kjønnslemlestelser.
- Foreldrenes ansvar skal synliggjøres ved økt straffeutmåling, eventuelt utsendelse.
- Straffen for trusler og forfølgelse av barn/ungdom må høynes, utsending må praktiseres.
- Muligheten for tilbaketrekking av statsborgerskap må vurderes.
- Dette er strakstiltak, sier Sandberg og Ellingsen. Fremskrittspartiet vil senere utarbeide et større utfyllende forslag som berører hele asyl, flyktninge- og integreringspolitikken med basis i den danske regjeringens nye politikk.
