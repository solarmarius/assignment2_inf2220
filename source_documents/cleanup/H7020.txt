
28.04.03
DNA, Kvinnebevegelsen
Nye ultralyd-regler vil kreve liv
Kvinnebevegelsens ledermøte fredag 25. april 2003 vedtok følgende uttalelse:
Regjeringen vil endre rutineundersøkelsen som søker etter sykdommer og utviklingsavvik hos fostre. I dag sjekker leger og jordmødre ved alle kvinneklinikkene kraniet, hjernen, ryggsøylen, halsregionen, hjertet, mave- og tarmsystemet, nyrer, urinblære, armer og ben, fostervannsmengde, antall fostre og morkakens plassering. Dersom Helsedepartementet får det som de vil, får de bare se etter de tre sistnevnte faktorene.Den nye loven regjeringen foreslår, beskytter kun friske fostre, mens det som er formålet med ultralyd er å kunne avdekke fysiske avvik ved fosteret eller ved den gravides tilstand.
Det flotte med dagens undersøkelser, er at det gjør det mulig for helsesystemet å forbrede mor på å forløse barnet tidligere dersom det er nødvendig, mor og barn kan overvåkes dersom det trengs, eller en kan velge å forløse mor med et planlagt keisersnitt. Er tilstanden alvorlig kan en velge å forløse barn et sted hvor en har medisinsk kompetanse til å foreta nyfødtkirurgi. Ved gode undersøkelser kan dette planlegges og liv kan reddes. De nye reglene som innebærer mindre årvåkenhet overfor fostre og dårligere fødselsomsorg. Regjeringens lovforslag vil i følge flere tunge fagmiljøer kreve nyfødte barns liv.
Arbeiderpartiets kvinnebevegelse er sterkt i mot regjeringens innskrenkninger i ultralydundersøkelser.
