
11.06.03
Stortingsrepresentant Trond Giske (A) om barnehageforliket:
- SEIER FOR BARNEFAMILIENE!
- Dette er en gledens dag for alle barnefamilier. Vi har nå sikret full barnehagedekning og billige barnehageplasser til alle som ønsker det. Det er gledelig at et enstemmig Storting endelig går inn for dette. Dette gir en trygghet og valgfrihet for alle barnefamiliene, sier saksordfører for barnehagemeldingen, Aps Trond Giske etter at Familiekomiteen inngikk forlik om barnehagemeldingen.
Komiteen har forhandlet på overtid og har blitt enig om prinsippet om full barnehagedekning, makspris og finansieringsmodell. - Dette vil sikre politisk ro rundt en omfattende og viktig velferdsreform og dermed gi barnehageforeldrene og barnehagesektoren større trygghet og forutsigbarhet, sier Giske.
