
31.01.03
Arne Sortevik
GOD FRP-POLITIKK FRA REGJERINGEN!
Statsråd Kristin Clemets forslag om å overføre forhandlingsansvaret for lærerne fra staten til
kommunene og fylkene vil jeg karakterisere som en seier for elevene, en seier for kommunene og en seier for FrP. Det er nok et gledelig eksempel på at Regjeringen tar små men viktige skritt langs FrPs skoleveg!
Fremskrittspartiet har lenge kjempet for å overføre forhandlingsansvaret for lærerne
fra staten til kommunen/ fylkeskommunen. De andre partiene har stilt seg avvisende til dette. Den politiske situasjonen ble derfor dramatisk endret høsten 2002 da et flertall på Aps Landsmøte gikk inn for å overføre forhandlingsansvaret for læreren til kommunene.
FrP fremmet derfor før jul et forslag om dette som nå ligger til behandling fra i Familie-, Kultur- og Administrasjonskomiteen.
Selv da var mottagelsen lunken; både fra Aps nestleder Hill Marta Solberg og fra Utdanningsminister Clemet.
Derfor er det ekstra gledelig for FrP at Utdanningsminister Clemet har kommet på bedre tanker og nå varsle at hun vil overføre forhandlingsansvaret fra Staten til kommuner og fylker fra 1/5 2004.
Dette er et forslag som bør få bred støtte i Stortinget, og som helt er i tråd med det skoleeierne selv ønsker. Og skoleeierne i Norge det er i hovedsak kommuner og fylkeskommuner som fra før har arbeidsgiveransvaret for lærerne og som fra 2004 nå også vil få forhandlingsansvaret gjennom sin organisasjon KS.
Dette er et viktig skritt på veien for å få til den forandringen av norsk skolestruktur som er nødvendig for å bedre kvaliteten.
Ved at det blir lokale forhandlinger kan det bli rom for individuell avlønning, der de beste lærerne får uttelling for sin innsats i lønningsposen. Dette vil elever og foreldre tjene på; bedre kvalitet i skolen gir også klar og viktig nytteverdi for hele nasjonen.
Dette er et nytt og viktig skritt på FrPs skoleveg.
FrP har som eneste parti på Stortinget en tydelig alternativ skolepolitikk. I denne politikken er fri etablering innenfor et nasjonalt godkjenningssystem viktig. Likeledes er fristilling av alle de nåværende skoler i offentlig eie viktig. Overføringen av lønnsforhandlingene et sentralt punkt i personalpolitikken for den enkelte skole er derfor et gledelig og viktig skritt fra Regjeringen på FrPs skoleveg.
FrPs neste utfordring til Regjeringen og Regjeringspartiene er full økonomisk likebehandling av skoler når den fremlagte friskoleloven behandles i Stortinget i mai 2003.
