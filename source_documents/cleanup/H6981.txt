
09.04.03
Rød Valgallianse
Utenriksminister Petersen må fordømme israelsk terror mot palestinske barn
I dag, onsdag 9. april, har en israelsk høyreekstrem gruppe med navnet "småbarnas hevnere" gjennomført en bombeaksjon mot byen Ja'abala utenfor Jenin. 15 skolebarn er skadd, tre av dem alvorlig. (kilde: ha'aretz, http://www.haaretzdaily.com/hasen/spages/282378.html)
- I likhet med Utenriksminister Petersen har Rød Valgallianse tidligere klart fordømt bombeaksjoner mot israelske sivile, gjennomført av palestinske terrorgrupper, sier Lars Akerhaug, utenrikspolitisk talsmann i RV. - Petersen må nå like klart fordømme denne avskylige terrorhandlingen, hvor barn er gjort til mål!
Terrorhandlinger fra israelske høyreekstreme grupper har tidligere ført til en opptrapping av konflikten. Tidspunktet for aksjonen er neppe tilfeldig valgt,dette skjermens verdenssamfunnets oppmerksomhet er rettet mot Irak.
- Petersen må nå ta denne saken opp med israelske myndigheter, og kreve at israelerne ikke bruker terroristmetoderfor å forsterke palestinernes lidelser ytterligere, krever Lars Akerhaug. - Vil Petersen kreve av israelske myndigheter at de ansvarlige blir funnet og dømt?
