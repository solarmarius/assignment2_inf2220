
Stortinget, 15. februar 2000
FREMSKRITTSPARTIETS
STORTINGSGRUPPE
Fra Carl I. Hagen, FrP
VIL ETTERFORSKE KJELL OPSETH
Fremskrittspartiets formann Carl I. Hagen vil at det igangsettes etterforskning av tidligere samferdselsminister Kjell Opseth. Bakgrunnen er eventuell mangel på overholdelse av informasjonsplikten overfor Stortinget når det gjelder Fatima-prosjektet.
Fatima-prosjektet har totalt medført skattebetalerne utgifter på ca. 1.000 millioner
kroner. Penger som kunne vært disponert til andre nødvendige offentlige
oppgaver om Stortinget hadde fått nødvendig informasjon.
- Samferdselsdepartementet under ledelse av Kjell Opseth har muligens ikke opptrådt i henhold til ansvarlighetslovens bestemmelser § § 9 og 10, sier Hagen.
- Stortinget bør nå etterforske om det er foretatt en lovstridig handling
fra Kjell Opseths side. Hvis det er tilfelle må det tas ut tiltale og gjennomføres
Riksrett, slår partiformannen fast.
Hagen avslutter med at det nå er på tide at også politikere må stå til ansvar for
sine handlinger, så fremt det kan dokumenteres lovbrudd.
