
09.08.2005
SV
SVs leder Kristin Halvorsen besøker Mosjøen og Vefsna, onsdag 10. august
Presenterer nasjonal plan for grønt reiseliv
Turisme er allerede en av de største næringene i Norge - ikke minst i distriktene. SV mener potensialet innenfor reiselivsnæringa må utnyttes bedre og dermed skape mange arbeidsplasser.
- I denne sammenhengen må vi vite og utnytte de fantastiske ressursene den norske naturen utgjør, sier Kristin Halvorsen.
SVs leder presenterer en nasjonal plan for grønt reiseliv når hun besøker Mosjøen og elven Vefsna, onsdag 10. august.
- Vefsna må vernes! Det er den største uberørte elva vi har igjen i Norge, som ikke er vernet. For SV vil dette være et helt sentralt krav hvis vi får mulighet til å forhandle om regjeringsmakt etter valget, lover Halvorsen.
Stortingsflertallet motsatte seg vern av Vefsna-vassdraget da saken var til behandlingen denne våren. SV stod alene om å ønske vern. Motstandere argumenterte med at vern kan hindre næringsutvikling. SV mener tvert i mot:
- En foss i rør trekker ikke turister, sier SV-lederen
Vedlagt; program for dagen
PROGRAM:
10:25 Ankomst Mosjøen
10:45-12:15 Fisketur i Vefsna, Forsjordio. Møte Vern Vefsna og media.
12:30-13:00 Stand på torget i Mosjøen.
Kristin deler ut løpesedler og møter folk
13:00-15:00 Lunsj på Fru Haugans hotell.
Eier Alf Johannessen forteller om hotellet og satsing på turisme. Ordfører Jann Arne Løvdahl forteller om kommunen.
15:00-16:30 Besøk på Elkem Aluminium i Mosjøen.
Direktør Alf Tore Haug viser rundt og forteller om verkets investeringer på 4,5 milliarder i Mosjøen.
16:30 Avreise til flyplassen.
