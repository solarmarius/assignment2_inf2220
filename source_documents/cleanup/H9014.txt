
21.02.2005
ARBEIDERPARTIETS STORTINGSGRUPPE
Stortingsrepresentant Knut Storberget, Ap
- Soningskøen må bort
- Det er meningsløst at så mange som 2333 står i soningskø. Dette bidrar til økt kriminalitet. Arbeiderpartiet har i løpet av de tre siste årene foreslått ekstra bevilgning og tiltak for å få bort soningskøen. Regjeringspartiene og Fremskrittspartiene ønsker ikke å komme oss i møte, sier Aps justispolitiske talsmann Knut Storberget. Nå viser det seg at tiltakene Regjeringen har satt inn ikke ser ut å redusere soningskøen - den øker igjen. Den positive utviklingen snudd, og pilene peker igjen i feil retning.
- Jeg vil igjen ta saken opp med justisminister Dørum i Stortinget, og reise dette som sak i neste uke. Justisministeren bør i Revidert nasjonalbudsjett komme med forslag på hvordan soningskøen kan bli borte i løpet av 2 år, sier Storberget
Arbeiderpartiet la inn ekstra midler til kriminalomsorg i budsjettet i høst med nærmere 140 millioner mer enn regjeringen og FrP. -Soningskøene har nå fått bite seg fast på et høyt nivå, og det er risiko for at køene vil øke med flere pådømmelser på grunn av styrkingen av politiet og domstolene. Når ny kriminalitet begås av straffedømte eller tiltalte som venter på dom og soning, svekker det tilliten til vårt straffesystem og kriminalpolitikk, sier Storberget. Han mener regjeringens kriminalpolitikk mangler helhet.
Storberget vil ha en kriminalomsorg som kan ta seg av de til en hver tid straffedømte. - Regjeringen må selv ta ansvar for at byggingen av nytt fengsel i Halden som skulle stå ferdig i 2006 ikke er startet slik Stortinget har vedtatt. Arbeiderpartiet mener det bør utarbeides en konkret plan for avvikling av soningskøene.
