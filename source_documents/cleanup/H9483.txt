
12.8.2005
Hallgeir Langeland, SVs miljøpolitiske talsperson
- Snart ikke strandsone igjen
Hallgeir Langeland, SVs miljøpolitsk talsperson, er opprørt over tallene som ble presentert i dag om bygging i strandsonen. Hele 3 av 4 søknader om bygging i strandsonen ble innvilget i fjor viser nye tall for SSB.
- Selve byggeprosessen vil alltid skje i etterkant av innvilgelsene. Dermed kommer vi til å se fortsatt stor utbygging i årene som kommer. Denne trenden må nå snus før det er for sent, sier Hallgeir Langeland, SVs miljøpolitiske talsperson.
Utvillingen skjer på tross av at lokalbefolkning og politikere har reagert kraftig på trenden. SV krever at utviklingen stoppes og reverseres. Hallgeir Langeland foreslår derfor:
1. Dispensasjonspraksisen fra byggeforbudet i 100-metersonen må strammes inn.
2. Formålsparagrafen i friluftsloven må si klart hvor viktig det er å sikre allmennhetens tilgang til kystarealer.
3. Friluftsloven må presisere hva som er å regne som sjikanøse stengsler for fri ferdsel.
4. Håndhevingen av bygge- og deleforbudet i 100-metersbeltet må styrkes.
5. Juridisk bistand til kommuner som som har trøbbel med rikfolk som ønsker å privatisere strandsonen.
6. Forsvarets eiendommer og andre statlige eiendommer bør i størst mulig grad legges ut som friluftsmark.
