
Senterpartiets stortingsgruppe,
Pressemelding fra
MORTEN LUND BLIR NY LEDER I STORTINGETS NÆRINGSKOMITE
17.3.99:
Senterpartiets gruppe har i kveld avgjort at stortingsrepresentant Morten Lund overtar som leder i Stortingets næringskomite etter Odd Roger Enoksen.
Morten Lund er 54 år og er inne i sin andre periode på Stortinget. Han kommer fra Bjugn og var ordfører på 5. året da han ble valg inn på Stortinget i 1993. Han har utdannelse som Cand.agric. og Dr.scient fra Norges landbrukshøyskole og han arbeidet som vitenskaplig assistent før han gikk over i stilling som inspektør i Statens Arbeidstilsyn. I 1979 overtok Lund hjemgården i Bjugn og ble bonde.
Lund har vært medlem av kommunalkomiteen den tiden han har vært på Stortinget og har ofte påpekt næringslivets betydning for vekst og utvikling i kommunene. Han har vært opptatt både av rammebetingelsene for næringslivet og av arbeidstakernes rettigheter. Lund har flere ganger engasjert seg sterkt mot nedleggelse av bedrifter i distriktene.
Stortingsrepresentant Jorunn Ringstad fra Sogn og Fjordane overtar som parlamentarisk nestleder og Inga Kvalbukt fra Nordland vil bli Senterpartiets nye medlem i Kommunalkomiteen.
