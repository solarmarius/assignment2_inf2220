
05.09.02
Krf
Påminnelse: Landsstyremøte og strategikonferanse i KrF
Kristelig Folkeparti avholder landsstyremøte fredag 6. september kl. 10.30 - 17.00, på Quality Hotell Hafjell i Øyer. Landsstyret vil bl.a. få besøk av landbruksminister Lars Sponheim - som vil innlede om distriktspolitiske utfordringer. Landsstyret vil også diskutere statsbudsjettet 2003.
Partiets årlige strategikonferanse avholdes fra fredag 6. september kl. 17.30 (forskyves muligens noe p.g.a. pressekonferansen) til søndag 8. september kl. 12.15, på Quality Hotell Hafjell i Øyer. Konferansen samler ca. 140 KrF-tillitsvalgte, folkevalgte og ansatte - fra fylkene, regjeringen, Storting og partikontor. Fredag kveld vil statsminister og partileder innlede til debatt - om aktuelle saker i det politiske landsskap og arbeidet fremover mot kommune- og fylkestingsvalget 2003.
Partileder Valgerd Svarstad Haugland, statsminister Kjell Magne Bondevik og parlamentarisk leder Jon Lilletun inviterer til pressekonferanse fredag 6. september, ved landsstyremøtets slutt.
Landsstyremøtet og strategikonferansen vil være lukket for pressen.
