
11.6.2004
SENTERPARTIETS HOVEDORGANISASJON
P R E S S E M E L D I N G:
STORTINGSFLERTALLET SVIKTER LOKAL VELFERD.
Senterpartiets kommunalutvalg er glad Senterpartiet sammen med Ap og SV viser at det finnes et alternativ til dagens nedbygging av den kommunale velferden, sier utvalgsleder Ola T. Heggem
-FrP's støtte til regjeringens opplegg for kommuneøkonomien i 2005 viser dessverre at stortingsflertallet ikke har tenkt å holde ord når de sier de vil satse mer på eldreomsorg og skole. Neste års ramme dekker rett og slett ikke kommunenes kostnader dersom de skal opprettholde tjenestetilbudet til innbyggerne, sier lederen av Senterpartiets kommunalutvalg, Ola T. Heggem.
Senterpartiet foreslår 3 milliarder i økt ramme til kommunene neste år. Også Ap og SV ønsker å styrke kommuneøkonomien, så FrP kunne, om de virkelig ville, få sikret mer penger til pleie og omsorg. -De ville ikke, konstaterer Heggem.
Ola T. Heggem er ordfører i Rindal kommune og fylkestingmedlem i Møre og Romsdal. Med Senterpartiets opplegg ville kommunens hans hatt mer en million mer å rutte med neste år. Møre og Romsdal ville fått 63 mill. kr. ekstra. Senterpartiet har i tillegg lagt inn forutsetninger om fullfinansiering av statlige reformer. Heggem viser til at barnehagereformen langt fra er fullfinansiert i regjerings opplegg. - Regningene må betales gjennom å kutte i andre tiltak og igjen blir det nok slik i de fleste kommuner at det går utover vedlikehold og investeringer for framtida. Det er ille i situasjon hvor kommune-Norge sliter med et enormt etterslep i bygningsmessig vedlikehold, sier Heggem.
Reformen som skal gi kommunene tilbake inntekter fra selskapsskatten skal utredes videre, heter det i forliket regjeringen har inngått med FrP. Heggem er enig i at dette er nødvendig og viser til at Senterpartiets kommunalutvalg ba partiets stortingsgruppe om å avvise det opplegget som lå i Kommuneproposisjonen.
