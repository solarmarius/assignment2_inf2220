
29.05.02
Stortingsrepresentant Gjermund Hagesæter, medlem Finanskomiteen / skattepolitisk talsmann FrP
- Finansministeren vil vurdere avgiftskutt
EU arbeider no med nytt drivstoffdirektiv der autodiesel og bensin skal vere tilnærma svovelfritt. Statoil og Shell investerer no tungt på Mongstadraffineriet for at slikt drivstoff skal vere på markedet allereie frå 2003.
Dette drivstoffet kostar imidlertid meir å produsere enn tilsvarande drivstoff i dag.
På spørsmål frå meg i Stortinget sin spørjetime, onsdag 290502, stadfesta Finansministeren at han i samband med budsjettet for 2003 ville vurdere om det er hensiktsmessig å innføre et avgiftsincentiv for svovelfritt drivstoff.
Fremskrittspartiet vurderer dette svaret som positivt, sjølv om ein helst hadde ønskt at Finansministeren var meir forpliktande i sitt svar.
P.g.a. at dette miljøvennlege drivstoffet kostar opp til 15 øre meir pr. liter å produsere, er ein nemleg avhengig av lavere avgifter for at drivstoffet skal bli solgt i Norge.
Fleire nye bilmotorar vil også vere spesialtilpassa svovelfritt drivstoff og avhengig av dette drivstoffet for å få maksimal motoreffekt.
Avgiftsreduksjon på svovelfritt drivstoff vil derfor på fleire måtar vere eit godt miljøtiltak utan at det gjev negative konsekvensar for bilistane.
Fremskrittspartiet forventar derfor at Finansministeren sine vurderingar resulterer i konkrete avgiftskutt på svovelfritt miljødrivstoff i Budsjettet 2003.
