
Stortinget, 26. april 2002
Anne Berit Andersen
Styrking og omlegging av kollektivtransporten
Kollektivmeldingen som Regjeringen la fram i dag varsler en styrking og omlegging av kollektivtransporten. De viktigste punktene er:
- Gjennomgående bruk av anbud ved offentlig kjøp av persontransporttjenester
- Premiering av storbyer og fylker som lykkes med å øke antallet kollektivreisende
- Innføring av elev- og studentrabatt på 40 pst
- Flere ekspressbussruter
- Økte bevilgninger i kommende budsjett til skinnegående transport i og rundt de tettest befolkede områdene
Dette er satsinger som er i samsvar Semerklæringen. I løpet av perioden skal bevilgningene til kollektivtransport økes med 1,5 - 2 mrd kr.
Samtidig skal veibevilgningene økes i samme størrelsesorden. Dette innebærer en sterkere satsing på veibygging i distriktene mens en i byene vil gjennomføre en balansert satsing på både veier og kollektivtransport. "Jeg er meget tilfreds med den offensive satsingen fra Regjeringen. Det vil gjøre det mulig å øke kollektivtransportens markedsandel og slik bedre både miljøet og fremkommeligheten", sier Anne Berit Andersen.
