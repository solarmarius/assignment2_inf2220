
Torsdag 14. mai 1992
KRISTELIG FOLKEPARTI MED PENSJONISTFORUM
Kristelig Folkeparti arrangerer Pensjonistforum i Oslo fredag 15. og lørdag 16. mai. Hvert av fylkeslagene i partiet er invitert til å sende en delegat over 65 år hver. I tillegg har man invitert alle partiets tidligere stortingsrepresentanter og regjeringsmedlemmer som er over 65 år.
På programmet står blant annet et møte med partiets sentralstyre fredag kveld. Andre temaer på dagsorden vil være de eldre og økonomi, de eldre og helsetiltak og de eldre og partiet, forteller generalsekretær Gunnar Husan. Det er Arbeidsutvalget i partiet som står bak arrangementet.
