
Nyhetsbrev, september 2003
Velkommen til NasjonalAlliansens Nyhetsbrev for september måned.
"En sommer er over, men minnene om den består" lyder det i en gammel norsk sang. Denne sangen er det på tide å spille nå, når høstvinden og regnet overtar etter en varmeperiode.
Det har ikke blitt så mange "brev" denne sommeren, noe som skyldes at den varme årstiden ikke akkurat er tiden da den politiske aktivitetene er på noe høydepunkt. Men noe har skjedd, og vi bringer herved noen nyheter og kommentarer:
Valget:
"Valgsirkuset er over, nå begynner kampen", het det i en gammel sosialistisk brosjyre. Vi i NasjonalAlliansen er ganske enige i dette utsagnet, bortsett fra at vi ønsker å bytte ut ordet "kampen" med "arbeidet". Vi syners dette klinger noe bedre.
Ved årets kommune- og fylkestingsvalg registrerte vi at flere av våre medlemmer / sympatisører stod på listene til Fremskrittspartiet og Demokratene. Vi har full forståelse for dette, og bebreider ingen. Da NasjonalAlliansen, grunnet de folkevalgtes gjennomføring av nye valglover, ble forhindret i å stille egne lister ved årets valg - ser vi det som naturlig at våre sympatisører stiller seg til disposisjon for andre.
Etter hva vi forstår har våre medlemmer også gitt sin stemme både til Høyre, Arbeiderpartiet, pluss diverse lokale lister.
Uansett, NasjonalAlliansen kommer sterkere tilbake ved neste anledning, enten "de demokratiske folkevalgte" liker det eller ei. Så det er bare å støtte opp om oss!
Nye web-sider:
Vi kan også glede oss over nye hjemmesider (www.nasjonalalliansen.no ). Her kan folk delta i debatter, laste ned plakater og lese artikler, for å nevne noe. Og vi har fått vite at mer kommer etter hvert.
Det har kommet inn mange fine ord til web-redaksjonen, der personer kommer med konstruktive forslag og tips. Dette setter vi pris på. Vi kan også konstantere at besøkene på siden er mange, det viser statistikk vi har lagt, over 12 000 brukere siden 9. september.
Litt artig er det også at våre motstandere sender oss meldinger. Pussig er det at "den andre siden" i norsk politikk er så totalt blottet for demokratiske prinsipper. Dette viser deres mangel på respekt og medmenneskelighet. Vanligvis er det vi som blir beskyldt for å være uhumane, men les og døm selv. Her følger tre meldinger:
-----------------
Dette er jo helt sykt! Kom tilfeldigvis innom deres hjemmeside da jeg hadde et prosjekt om nasjonalisme og rasisme i det norske samfunnet. . . Har ikke ord...
-----------------
JÆVLA NAZISTER!
BRENN I HELVETE!
Måtte dere få ett tungt liv!
-----------------
rasister! håper dere brenner et visst sted...
-----------------
Kommentar:
Om vi i NasjonalAlliansen har politiske motstandere så ønsker ikke vi at de skal brenne noe sted, eller at de måtte få "et tungt liv". Det er nok dette som er forskjellen på oss og "dem" - vi ønsker å argumentere saklig, mens "de" må gripe til usakligheter der argumentene stopper opp. Huff, huff!. Og hva er det på vårt nettsted som kan tolkes dithen av vi er "jævla nazister"? Er det mangel på argumenter igjen? Vi bare spør!
Treff i august:
Utenfor Tønsberg ble det, i slutten av august, avholdt et hyggelig treff. Ingen fra Nyhetsredaksjonen var tilstede, men et referat er sendt oss pr. mail. Mailen var for lang til å kunne refereres i sin helhet, men det ble pratet politikk og privatliv, og det ble fisket (visstnok uten særlig hell denne gangen). Samlingen varte fra fredag til søndag, og neste tur er under planlegging, blir det opplyst.
Østfold:
NasjonalAlliansen har lokale ledere og kontakter i alle deler av Norge. Men ikke alle steder er vi like godt etablerte, og i disse uker vil det bli satset på å etablere noe mer stabilt i østfold fylke.
På vegne av kontaktene i østfold, har Nyhetsredaksjonen blitt bedt om å annonsere dette i Nyhetsbrevet. Det betyr altså at om noen fra nevnte fylke er interessert i å delta i oppbyggingen på lokalplan, så send en mail til post@nasjonalalliansen.no . Kontakten vil bli videreformidlet via vårt sekretariat.
Vervekampanje:
I høst igangsetter partiet et landsomfattende vervekampanje. Denne er bedre beskrevet på våre nye hjemmesider, samt at det der henvises til en plakat som kan lastes ned. Plakaten er ment til å opplyse andre om vårt politiske alternativ.
Etter at de allerede omtalte hjemmesidene våre ble lagt ut, opplever vi at nye medlemmer siger til. Det er også en merkbar økning av abonnenter på dette Nyhetsbrevet.
Vi vil derfor appellere til alle våre medlemmer og sympatisører om å ta del i vervekampanjen, slik at denne veksten kan fortsette.
Møte i partiledelsen:
I løpet av høsten vil det bli avholdt et strategimøte i ledelsen av partiet. Det vil også bli anledning for enkeltpersoner å delta. Poenget med møte er å diskutere fremdrift og enkelte justeringer i ledelsen.
Nyhetsredaksjonen vil komme tilbake med referat ved en senere anledning.
Da avslutter vi i denne omgang ved å ønske alle velkommen til våre nye web-sider.
Med hilsen Nyhetsredaksjonen
