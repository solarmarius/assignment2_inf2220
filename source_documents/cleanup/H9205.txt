
12.5.2005
Stortingsrepresentant Asmund Kristoffersen,(A)
SELLAFIELD-SKANDALEN OPP I STORTINGET
Stortingsrepresentant Asmund Kristoffersen forlanger svar på spørsmålet om hvorfor norske myndigheter ikke har avtale med britiske myndigheter om varsling dersom det skjer utslipp av radioaktivt materiale fra Sellafield-anlegget. Miljøvernministeren må svare for seg i Stortinget i neste uke. Som miljøpolitisk hovedtalsmann i Norden, har Asmund Kristoffersen engasjert seg kraftig for å få stoppet utslipp fra gjenvinningsanlegget i Sellafield på Englands vestkyst.
- Utslipp av atomavfall til naturen er en av de virkelig grove miljøsynder. Etter at blant andre, miljøstiftelsen Bellona gikk knallhardt ut mot store utslipp av det radioaktive stoffet Techeretium 99 direkte i sjøen, har mange av oss ført en langvarig kamp for å få stoppet disse utslippene.
Jeg er kjent med at det allerede i 1996, to år etter at de store utslippene startet, ble målt forhøyede konsentrasjoner i for eksempel tang på 660 Bq/kg (tørrvekt). Vi vet at EU's krav til tiltak ved atomulykker er 1.250 Bq/kg. Manges innsats førte til at britene så seg nødt til å stoppe utslippene av Techretium i 2004.
Jeg mener at den siste alvorlige hendelsen der store mengder høyradioaktivt atomavfall var lekket ut i anlegget uten at omgivelsene ble varslet, er ytterst alvorlig, sier Kristoffersen.
Han mener det nå er nødvendig at miljøvernministeren kommer på banen og redegjører for den manglende varsling mellom brittiske og norske myndigheter.
Sellafield er et av tre store gjenværende reprosseringsanlegg i verden. De to andre ligger i La Hauge i Frankrike og Majak i Russland.
