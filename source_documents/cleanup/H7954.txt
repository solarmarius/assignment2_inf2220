
4.11.2003
Sp
Til redaksjonen
Senterpartiet bringer faklene inn i Stortingssalen
Senterpartiet vil onsdag 5. november gjennomføre en offensiv i Stortinget overfor helseministeren angående nedleggelse av akuttberedskap og fødeavdelinger. Helseministeren må svare på spørsmål fra 6 stortingsrepresentanter fra Senterpartiet. Ett spørsmål går også til kommunal- og regionalministeren. Utgangspunktet er den frustrasjon som mange mennesker viser gjennom demonstrasjoner og fakkeltog i forhold til at tilbudene lokalt kan bli rasert. Senterparteit har flere ganger tatt opp saken i Stortinget, og forsøker nå et nytt framstøt. Dette er uttrykk for det engasjementet Senterpartiet har i denne saken.
Senterpartiet mener disse viktige sørsmålene som berører gruntryggheten for fok i distriktene må bringes inn i Stortingssalen. Helseministeren har så langt avvist at Stortinget skal uttale seg om sykehusstrukturen.
Spørsmålene gjengis nedenfor.
Med hilsen
Anna Kristine Jahr Røine
Sekretariatsledler
Senterpartiets stortingsgruppe
Fra representanten Åslaug Haga til helseministeren:
I revidert nasjonalbudsjett varslet Regjeringen at den ville komme tilbake i statsbudsjettet angående strukturendringene innen helseforetakene. De som hadde forventet at statsbudsjettet skulle invitere Stortinget til en bred debatt om aktuelle strukturendringer innen helseforetakene, ble skuffet. På hvilken måte vil statsråden involvere Stortinget i spørsmålene om nedlegging av fødeavdelinger og akuttberedskap?
Fra representanten Inger S. Enger til helseministeren:
I styremøte 6. oktober 2003 vedtok Sykehuset Innlandet omfattende endringer i oppgavefordelingen mellom sykehusa i Oppland og Hedmark. Med den "nye" strukturen vil bl.a. akuttilbudet i Lillehammer bli kraftig redusert. Pasienter fra Nord-Gudbrandsdalen som har behov for akuttmedisinsk behandling, vil bli henvist til Gjøvik eller Hamar. Det er vel kjent at kortest mulig vei til akuttsykehus kan være livreddende for pasienten. Hvordan ser statsråden på denne problematikken?
Fra representanten Rune J. Skjælaaen til helseministeren:
Styrene i helseforetakene foreslår endringer i sykehusstruktur og funksjonsfordeling som følge av krav om innsparing. Disse strukturendringene skaper mer sentraliserte sykehustilbud og befolkningen i distriktene opplever utrygghet over å miste sine tilbud. Mener statsråden at tilstrekkelige faglige hensyn ligger til grunn for de forslag til omstrukturering av spesialisthelsetjenesten som nå foreligger?
Fra representanten Odd Roger Enoksen til helseministeren:
Hvordan kan man forsvare at omorganisering fra fødeavdeling til jordmorstyrt fødestue skal være et bedre tilbud for de fødende enn fødetilbud med gynekologer tilstede?
Fra representanten Ola D. Gløtvold til helseministeren:
Helseforetakene er i statsbudsjettet for 2004 pålagt ytterligere endringer og omstillinger i tjenestetilbudet. Nå kommer det meldinger om at helseforetak vil divisjonere og seksjonere virksomheten, bl.a. ved å samle ulike faglige spesialiteter. Dette vil rive opp gode, etablerte samhandlingskjeder og bl.a. svekke akuttberedskapen ved det som i dag er fullverdige akuttsykehus. Hva vil statsråden gjøre for å forhindre dette?
Fra representanten Magnhild Meltveit Kleppa til helseministeren:
Helse Stavanger er eitt av mange døme på stillingskutt i 2004. Direktøren i Helse Stavanger må fjerna 200 stillingar. Han seier til Stavanger Aftenblad at enda raskare utskrivingspraksis må vurderast. Meiner statsråden at kommunehelsetenesta i ulike fylke i dag har kompetanse og ressursar til å overta pasientgrupper sjukehusa ikkje har midlar til å ta seg av, eller vil han føreta seg noko for å sikra større helsefagleg tryggleik for pasientar, pårørande og tilsette i kommunehelsetenesta?
Fra representanten Liv Signe Navarsete til kommunal- og regionalministeren:
Planane om nedbygging av fødeavdelingar og akuttberedskap rører ved grunntryggleiken til mange menneske i distrikta. Er statsråden samd i at nedbygging av desse tilboda kan føre til fråflytting og ytterlegare sentralisering?
