
18.06.02
Stortingsrepresentant Carl I. Hagen, FrP
FrP alene om Fosen-saken i Kontroll- og konstitusjonskomiteen
- Jeg synes det var leit at mitt forslag om å åpne sak i kontroll- og konstitusjonskomiteen med den hensikt å fremme en innstilling til Stortinget om å pålegge regjeringen å utbetale den omstridte verftsstøtte til Fosen Mekaniske Verksteder A/S ikke ble støttet av noen andre partier, sier FrP-formann Carl I. Hagen.
- Fremskrittspartiet vil derfor enten fremme et Dok:8-forslag om dette eller et konkret forslag til Stortinget i forbindelse med behandlingen av revidert budsjett, sier Hagen som understreker at de øvrige partier uansett må ta konkret stilling til spørsmålet i Stortinget i plenum.
