
Nr. 32 - 4. september 2003
Valgkampinformasjon fra Arbeiderpartiet
Kommentar til NRKs meningsmåling fra Kolberg
NRK har presentert en meningsmåling fra Opinion som gir Arbeiderpartiet en oppslutning på 19,8 prosent (-5,8).
- Det er grunn til å ta tallene med sterkt forbehold fordi målingen viser en helt annen oppslutning enn andre målinger som nylig har kommet og som gir oss en oppslutning på mellom 23 og 25 prosent. Men når det er sagt, vil jeg understreke at situasjonen er alvorlig og krever mobilisering fra alle som er opptatt av gode fellesskapsløsninger framfor konkurranseutsetting og privatisering, sier partisekretær Martin Kolberg, og advarer mot at et slikt valgresultat vil gi flertall til Høyre og Fremskrittspartiet i flere kommuner.
Kolberg kan ikke se hva som kan være årsaken til utslaget i denne enkeltmålingen, men maner likevel til kraftig mobilisering.
- Alle som er opptatt av arbeid til alle og sterke fellesskapsløsninger som en god skole og en trygg eldreomsorg må bruke stemmeretten.
Partisekretæren forteller at Arbeiderpartiet vil bruke den siste uken til å møte velgere over hele landet.
- Mitt bestemte inntrykk er at valgkampen går bra, og at våre saker er de som folk er opptatt av. Vi vil fortsette valgkampen slik som den er lagt opp, sier Kolberg.
Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
