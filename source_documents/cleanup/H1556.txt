
Dato: fredag 16. juni 2000
FREMSKRITTSPARTIETS
STORTINGSGRUPPE
Fra stortingsrepresentant Thore A. Nistad (FrP)
Vil øke fartsgrensen til 110 km/t!
Fremskrittspartiets samferdselspolitiske talsmann, Thore A. Nistad, framsatte i går forslag om å øke fartsgrensen på motorveier klasse A fra 90 km/t til 110 km/t.
"- Fartsgrensen på norske motorveier klasse A synes å være helt i utakt med hva bilistene selv oppfatter som fornuftig hastighet, sier Thore A. Nistad, og viser til at Sverige som vi ofte liker og sammenligner oss med, har hele 140 mil motorvei med 110 km/t som høyeste tillatte hastighet.
Thore A. Nistad viser til at Transportøkonomisk institutt for en tid tilbake har beregnet at en økning av fartsgrensen til 110 km/t vil være samfunnsøkonomisk lønnsomt.
Norge har i dag en overordnet veitrafikkregel som sier at hastigheten skal tilpasses til forholdene, så selv om fartsgrensen økes, plikter vi å holde en fornuftig hastighet i forhold til sikt, trafikk og føre, presiserer Nistad.
Med liten trafikk på tørre veier bør imidlertid ikke en hastighet på 110 km/t være noe problem på en motorvei klasse A", avslutter Thore A. Nistad.
