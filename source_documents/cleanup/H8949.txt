
Sør-Varanger Frp
- for folk flest
Sør-Varanger FrP er et ungt lokallag, men vi har allerede klart å markere oss i lokalpolitikken. I de neste fire år vil vi kjempe for reduserte båndlegging og bruk av restriksjoner fra kommunens side, og en omstilling av kommunens som et håndhevende organ, til et servicesenter for innbyggerne i Sør-Varanger.
Ja, vi i Sør-Varanger FrP vil:
- ha en kommune som sier ja takk til hus- og hyttebygging og bruker kort tid på saksbehandlingen.
- Kreve en 72-timers svarfrist på innkommende brev, med saksbehandlers navn og tidsperspektiv for ferdigbehandling.
- Arbeide for at kommunen tilrettelegger for en snøscootertrasé som startes ved Kirkenes og ender i Pasvik. Hessing, Sandnes og Bjørnvatnområdet må få tilgang til traséen.
- Ha en sammenhengende scooterløyper og at det fra fastløypenett som går over vann eller innsjø, skal det bli tillatt å kjøre 200 meter inn på fastland for å slå opp leir. Dette kommer i tillegg til vedtatt 300 meter ut av løypenett for å slå opp leir.
- Jobbe for at en ny arealplan for hele Kirkeneshalvøya og Kirkenes sentrum kommer på plass. Kommunen må tilrettelegge både for etablering av næringsliv og ivareta Kirkenes sentrum på en fornuftig måte, til beste for innbyggerne.
- Ha full gjennomgang av forsikringsavtaler (KLP), og vil arbeide for rimeligere løsninger for kommunen. Innkjøpsordningen for Sør-Varanger kommunen må også sees på. Dersom den er fordyrende er det lite heldig å fortsette ordningen.
- Jobbe for gradvis å fjerne eiendomsskatten over en fireårs periode, slik at denne dobbeltbeskatning avskaffes.
- Ha en liberal alkoholservering og forlenger skjenketid
- Arbeid for at staten i all hovedsak finansierer grunnskole, videregående skole og helseomsorg. Dette vil forhindre at den enkelte kommunes økonomi er avgjørende for kvaliteten ved skole- og helsetilbud.
- Jobbe for å tilby sykehjemsplass i syden, med norsk fagpersonell, som er både mer helsebringende for de trengende, og rimeligere.
- Kreve at kommunen stryrker arbeidet med eldreomsorgen og helsesektoren.
- Se på mulighetene for å få bedre avkastning på aksjene i Varanger Kraft og A/S Syd-Varanger
- Stemme for en storhall, eventuelt la folket avgjøre gjennom lokal folkeavstemning.
- Ønske en scooter- og crossbane hjertelig velkommen.
- Arbeid for nytt terminalbygg og at en utvidelse av rullebanen på Høybaktmoen blir ferdigstilt snarest.
- Ønske et grensepoliti velkommen. Der vil, med ringvirkninger, kunne gi Sør-Varanger kommune 150-175 nye arbeidsplasser. Det er en forutsetning at aktiviteten ved Garnisonen i Sør-Varanger blir opprettholdt.
Videreføre arbeidet for frihavn og handelsområde i Sør-Varanger.
