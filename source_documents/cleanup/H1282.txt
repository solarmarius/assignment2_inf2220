
PRESSEMELDING 03.11.1999
FREMSKRITTSPARTIETS STORTINGSGRUPPE
Sperrefrist: kl.13.00
FrPs alternative Statsbudsjett 2000:
VEKST OG VELSTAND
Fremskrittspartiets forslag til Statsbudsjett for 2000 er et program for vekst og velstand inn i et nytt årtusen.
Forslaget har følgende hovedelementer:
1. SKATTELETTELSER
Inntektsskatten foreslås redusert med 7 milliarder kr. I tillegg forslås formues- og boligskattelettelser for over 1,6 milliarder kr.
Et par med 2 barn og inntekt på hhv.174.500 og 285.000 får en skattelette på kr.10.530,-
Boligskatten reduseres med 25%.
2. GRENSEHANDELSLEKKASJEN TIL SVERIGES STOPPES
FrP foreslår å innføre svensk avgiftsnivå på tobakk og alkohol, og foreslår omlegging av landbruket og fri import av matvarer.
Tobakk- og alkoholavgiftene reduseres med 5,7 milliarder kr., og betyr bl.a. at en flaske pils går ned med kr.4,23, en flaske brennevin går ned kr.78,20 og 20 sigaretter går ned ca. kr.20,-
3. BIL- OG BENSINAVGIFTENE REDUSERES KRAFTIG
FrP foreslår at bensinprisen reduseres med kr.2,50 pr.liter.
Trafikksikre og miljøvennlige familibiler går ned mellom 50.000 og 180.000 kr avhengig av vekt og motorstyrke.
4. OLJE- OG VERFTSINDUSTRIEN REDDES
FrP foreslår å fjerne CO2-avgiften på kontinentalsokkelen, slik at flere felt blir lønnsomme. Dermed kan ledige hender utføre lønnsomt arbeid istedenfor å gå på tiltak.
5. FORSVAR, POLITI OG HELSEVESEN STYRKES VESENTLIG
FrP foreslår kraftige økninger i bevilgningene til forsvar, politi og innsatsstyrt finansiering i helsevesenet.
Forsvaret foreslås styrket med 605 millioner kt.
Politi og rettsvesen foreslås styrket med 461 millioner kr.
Innsatstyrt finansiering av sykehusene foreslås styrket med 2685 millioner kr. og samlet foreslås helsevesenet styrket med 3209 millioner kr. til en samlet ramme på over 30 milliarder kr.
