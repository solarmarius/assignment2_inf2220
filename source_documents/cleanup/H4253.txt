
søndag 22. februar 1998 17:46:48
Venstres landsstyre:
SND må styrkes og prioritere distriktene
Landsstyremøtet i Venstre ber Regjering og Storting om å øke tilskotts- og lånerammer for Statens Nærings- og distriktsutviklingsfond (SND).
Det er videre nødvendig at SND i langt sterkere grad prioriterer næringslivet i distriktene ved bruk av sine virkemidler. Dette både for å redusere fraflyttingen fra distriktskommunene, og for å dempe veksten i mere sentrale strøk av landet.
Det har vært et betydelig fall i SND-midler generelt.
De regionale kontorene må derfor framover gis større rammer og fullmakter, og det må arbeides videre med at de regionale kontorene får utvidet lokal folkevalgt styring.
Videre må såkornkapitalordningen utvides til å gjelde også Nord-Norge. En regional såkornsordning må etableres så raskt som mulig.
Venstres landsstyre ber i tillegg Regjeringen vurdere å flytte SNDs egenkapitaldivisjon ut av Oslo og på sikt å få til en samordning mellom BU-fondet sine virkemidler og SND.
Asker, 22. februar 1998 kl. 12:00
