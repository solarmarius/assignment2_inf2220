
Dato: 17. august 205
Formann i FrP, Carl I. Hagen
Mener Raundalen vil lure befolkningen
- Barnepsykolog Magne Raundalen snakker om ting han ikke har greie på når han kritiserer FrPs kriminalitetsbrosjyre. Brosjyren gjør ikke annet enn å fortelle sannheten om kriminalitet blant innvandrere. Vi kan jo ikke lure befolkningen, sier Carl I. Hagen.
Det er til NRK-radio at barnepsykolog Magne Raundalen sier at FrPs kriminalitetsbrosjyre skaper fremmedfrykt, og at innvandrerbarn kan føle seg hengt ut av FrP.
- Det er personer som Raundalen selv som må ta ansvar for at innvandrere generelt stemples som kriminelle. Han konstruerer nemlig et fiendebilde mellom FrP og innvandrere generelt. Det er fullstendig galt. De eneste innvandrerne FrP angriper er de kriminelle, det er et faktum Raundalen ser bort i fra, mener Hagen.
Hagen mener det er uakseptabelt å se bort fra rene fakta fordi forståsegpåere og psykologer mener sannheten kan være ubehaglig for enkelte innvandrere. - Vi kan ikke male et rosenrødt bilde av innvandringen til Norge, når fakta viser det stikk motsatte. Det er å lure befolkningen om vi forsøker å innbille dem at alle innvandrere er snille og vil landet vel.
- Raundalen har åpenbart ingen innsikt i det norske kriminalitetsbildet. Det er rett og slett et faktum at spesielt ikke-vestlige innvandrere er mer kriminelle enn nordmenn. Skal vi følge hans resonnement virker det som om vi skulle sett bort dette faktumet, avslutter Hagen.
