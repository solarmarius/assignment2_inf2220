
4.2.2005
Sp
Pressemelding fra Senterpartiet
SPERREFRIST FREDAG 4. FEBRUAR 2005 KL 11.00
Forslag til nytt prinsipp- og handlingsprogram fra Senterpartiet: Investér mer i Norge - mindre i utlandet
- Senterpartiet vil ha økte investeringer i infrastruktur, næringsutvikling, utdanning og forskning som bygger landet i vid forstand, istedenfor som i dag å plassere så store deler av statens økonomiske overskudd i utenlandske aksjemarkeder. Dette sa nestleder Lars Peder Brekk da han i dag presenterte forslaget til nytt prinsipp- og handlingsprogram for Senterpartiet.
Europas beste infrastruktur
Det er ingen grunn til at vi i Norge - med vår kronglete geografi og store avstand til markedene - ikke skal kunne kompensere med å utvikle Europas beste infrastruktur. Gode veger, gratis ferje på riksveinettet, veivedlikehold, rassikring, høyhastighetsnett, godt mobilnett og en massiv satsing på kollektivtrafikk må være hovedpunktene i en storsatsing på samferdsel i hele landet, sa Lars Peder Brekk, som har vært leder i Senterpartiets programkomite.
Senterpartiet vil blant annet:
Bevilge to milliarder kroner ekstra årlig for å møte det store behovet vi står ovenfor både når det gjelder vedlikehold og nyinvestering i vei.
Bevilge en milliard kroner ekstra til utbedring og utbygging av jernbane.
Gjøre bruken av riksvegferjer gratis.
Utjamne prisene på innenlands flyreiser.
Sikre alle husstander, private og offentlige virksomheter tilgang til et framtidsrettet høyhastighetsnett uten geografiske prisforskjeller.
· Målrettet næringspolitikk
Senterpartiet vil erstatte dagens næringsnøytralitet med en målrettet næringspolitikk for utvikling og verdiskaping i hele landet. Norge har tre viktige konkurransefordeler; kapitalstyrke, kunnskap og naturressurser. Disse må utnyttes, slo Lars Peder Brekk fast.
Sentrale elementer i Senterpartiets næringsoffensiv er:
Sikre norsk industri fortsatt god tilgang på ren og rimelig kraft som grunnlag for framtidig verdiskaping. Videreføring av hjemfallsinstituttet vil i denne sammenheng være helt avgjørende. Endringer i energiloven må vurderes.
Statlig medfinansiering av fullskala gasskraftverk med CO2-håndtering. Dette forutsetter høy energiutnyttingsgrad, minimale CO2-utslipp og betydelige industrielle ringvirkninger.
Statlig medfinansiering i gassrørledninger for ilandføring og distribusjon av gass til bruk i både ny og eksisterende industri, samt i transportsektoren.
20 milliarder kroner i kapitalbase til regionale næringsfond.
·
