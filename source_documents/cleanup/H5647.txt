
06.03.2002
Stortingsrepresentant Torny Pedersen, Ap
- 40 prosent av begge kjønn i styrene
Arbeiderpartiet går inn for gjennom lovgivning å sikre minst 40 prosent av begge kjønn i styrene i alle statsaksjeselskaper og statsforetak, samt for offentlig eide særlovselskaper. Videre foreslås det at likestillingsloven paragraf 21 skal komme til anvendelse der staten oppnevner medlemmer til styrer i stiftelser. Reglene skal også gjelde for privat eide allmennaksjeselskaper, men ikke for privat eide aksjeselskaper.
Arbeiderpartiet går inn for gjennom lovgivning å sikre minst 40 prosent av begge kjønn i styrene i alle statsaksjeselskaper og statsforetak, samt for offentlig eide særlovselskaper. Videre foreslås det at likestillingsloven paragraf 21 skal komme til anvendelse der staten oppnevner medlemmer til styrer i stiftelser. Reglene skal også gjelde for privat eide allmennaksjeselskaper, men ikke for privat eide aksjeselskaper.
- Dette er en sak som er overmoden. Vi går derfor inn for at den nye lovbestemmelsen innføres så snart som mulig, men med dato for ikrafttredelse som gir tid for selskapene å gjennomføre endringen, uttaler stortingsrepresentant Torny Pedersen.
- Vi synes også det er viktig å markere at en overgangsordning ikke er en sovepute. Vi vil derfor ikke gi dispensasjon etter ikrafttredelsen, fortsetter Pedersen.
- Vi forutsetter at Regjeringen kommer tilbake med lovendringen snarest råd, avslutter Torny Pedersen.
