
Onsdag 26. oktober 1994
KrF-leder Kjell Magne Bondevik om bistandsbudsjettet:
ÉN-PROSENTEN - EN RØD STREK I BISTANDSSAMMENHENG
-Det er beklagelig at regjeringen får gjennomslag for at norsk bistand til utviklings-landene nå i realiteten blir mindre enn én prosent av brutto nasjonal inntekt. Én-prosenten bør være en nedre, rød strek for bistandsoverføringer. Det sier Kristelig Folkepartis parlamentariske leder Kjell Magne Bondevik i en kommentar til uten-rikskomiteens budsjettinnstilling som ble avgitt onsdag.
-Når utgiftene ved asylsøkeres opphold i Norge er trukket fra, utgjør bistands-overføringene 0,98 prosent av BNI. Dermed passerer man en symbolsk grense, og dette kan lett få konsekvenser også for fremtidige budsjettbehandlinger. Kommer man under én-prosenten har man ikke lenger et naturlig ambisjonsnivå for slike bevilgninger, sier Kjell Magne Bondevik.
Bondevik sier han har registrert at Høyre og Fremskrittspartiet nok en gang lanserer forslag til omfattende kutt i u-hjelpen.
-KrFs håp er at vi skal klare å hente en del av dette inn igjen i forbindelse med salderingen, og på den måten hindre en reell tilbakegang. Jeg nekter i det lengste å tro at det å kutte i bistanden til under et minimumsnivå på én prosent, er uttrykk for Stortingets egentlige vilje, sier Kjell Magne Bondevik, som legger til at han heller ikke ønsker at én-prosenten skal nås på kunstig vis ved at man plusser på med poster som like naturlig hører hjemme i andre budsjettkapitler.
