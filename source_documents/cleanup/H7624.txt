
10.9.2003
Senterpartiets nestleder Lars Peder Brekk
Pressemeling
- Sp sier Nei til yrkesforbud for kystflåten.
- Senterpartiet er helt uenig i forslaget fra havforskerne om forbud om fiske av kyst-torsk neste år for båter over 11 meter. Reguleringen, som eventuelt vil gjelde hele kysten fra Møre og Romsdal og nordover nærmest vil medføre yrkesforbud for kystfiskerne langs kysten, sier Senterpartiets nestleder Lars Peder Brekk.
- Sør for Lofoten er havforskernes undersøkelser svært mangelfulle eller mangler helt. Skal en ta dette forslaget om forbud om fiske av kyst-torsk bokstavelig, vil det bli enorme restriksjoner for kystflåten. Dette vil i neste omgang går ut over mottaksanlegg og arbeidsplasser. Det vil være en helt umulig situasjon at kystflåten, med båter over 11 meter, skal bli hindret i sin aktivitet, samtidig som trålere og havfiskeflåten får fiske sine kvoter ubegrenset.
