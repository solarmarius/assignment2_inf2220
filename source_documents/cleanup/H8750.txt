
Dato: 8. november 2004-11-08
sortingsrepresentant John I. Alvheim (FrP)
- Nok med ett helseforetak i Oslo
I Dagsnytt i går kveld kunne helseminister Ansgar Gabrielsen fortelle at han nå vil slå sammen Rikshospitalet, Radiumhospitalet og Ullevål sykehus til ett helseforetak. På denne måten vil han styrke fagkompetansen og samle den på ett sted slik at pasientgrunnlaget blir stort nok til å danne grunnlag for utvikling og kompetanse.
- Dette er et tiltak jeg støtter fullt ut. På denne måten oppnår vi å gi pasientene det best mulige faglige tilbud samtidig som det vil bli mulig å få utgiftene ned gjennom rasjonalisering og mindre administrasjon, sier sosialkomiteens leder John I. Alvheim.
- Jeg skulle ønske at helseministeren samtidig benyttet anledningen til å opprette et sykehusdirektorat som kan ta seg av eierstyringen av alle helseforetakene her i landet. De regionale helseforetakene som har dette ansvaret i dag gjør ikke jobben tilfredsstillende og bidrar til at det totale tilbudet av helsetjenester i Norge ikke kan utnyttes, sier Alvheim.
