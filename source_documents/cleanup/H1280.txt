
Stortinget, 3. november 1999
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiet
FRP'S ALTERNATIVE BUDSJETT - FAMILIE
FrP's familiepolitiske talsmann Per Sandberg er meget fornøyd med at FrP igjen kan legge frem et budsjettalternativ som ivaretar barnefamiliene, og familiepolitikken. Sandberg viser til at FrP beholder både forsørgerfradraget, og utvider barnetrygden til 18 år med friske midler. Dette sammen med store skatte- og avgiftslettelser vil gjøre hverdagen mye enklere for familien generelt. Her vil Sandberg peke på større valgfrihet og rettferdighet som viktige elementer. Sandberg vil videre vise til at FrP i budsjettet gjør grep som vil trygge rammene bedre for landets krisesentre gjennom større engasjement og ansvar.
FrP foreslår ellers kraftige reduksjoner på likestillingsarbeidet. Alt dette bør nå samles i et fora, Sandberg mener det er besynderlig at voksne, oppegående mennesker skal ha eget talerør.
