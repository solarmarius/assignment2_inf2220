
16. februar 2001
Rygge Militære Flystasjon må bestå!
Rygge flystasjon spiller en viktig rolle i forsvaret av Norge - derfor må stasjonen opprettholdes på dagens nivå. Forsvarssjefens sluttrapport fra Forsvarsstudien 2000 konkluderte med at Rygge flystasjon skulle opprettholdes, og vi ber Stortinget om å følge opp Forsvarssjefens synspunkter når omstillingen av Forsvaret nå skal behandles.
Dette uttaler KrF-lagene i Rygge, Råde, Våler og Moss, som var samlet til fellesmøte den 14.02.2001.
KrF-lagene vil også understreke hvor viktig Rygge flystasjon er for regionen vår - den tilfører samfunnet vårt mye kompetanse og det er ca. 400 arbeidsplasser der - det har vi ikke råd til å miste!
KrF-lagene i Rygge, Råde, Våler og Moss vil arbeide aktivt for at Rygge flystasjon skal opprettholdes.
