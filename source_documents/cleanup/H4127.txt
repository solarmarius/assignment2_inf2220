
onsdag 20. mars 1996 18:03:10
- Venstres miljøseier er et varsko til regjeringen!
Her følgjer pressemelding om Agenda 21-resolusjonen Venstre fekk fleirtal for på landstinget i Kommunenes Sentralforbund i Bergen onsdag. Resolusjonen og innlegg i debatten ligg vedlagt.
Et stort flertall av Norges kommunepolitikere - deriblant Ap - støttet på landstinget i KS Venstres forslag om å iverksette lokale Agenda 21-planer. - Dette er et viktig signal til sentrale myndigheter, sier Venstres Jan M. Vevatne (Akershus) i en kommentar.
Ap, KrF, Sp og SV støttet Venstres resolusjonsforslag, som innebærer at norske kommuner skal følge opp de internasjonale miljøforpliktelsene Norge har påtatt seg gjennom FN-planen Agenda 21 - blant annet å ta vare på artsmangfoldet og å stabilisere CO2-utslippene.
- Jeg mener det er et viktig signal til Ap-regjeringen når lokale Ap-politikere fra hele landet nå ønsker å utarbeide lokale klimahandlings-planer med det mål å stabilisere CO2-utslippene i sin kommune innen år 2000. - Mens regjeringen løper fra sine CO2-målsetninger og overser internasjonale forpliktelser, tar altså nå lokale politikere ansvar. - Dette er en seier for det lokale folkestyret og Venstre, sier Jan M. Vevatne.
