
PROGRAM FOR AUST AGDER FRP
FYLKESTINGSVALGET 2003 - 2007
Kjære velger!
Torbjørn Andersen, stortingsrepresentant.
FrP ble stiftet den 8. april 1973 under navnet Anders Langes parti for stekt nedsettelse av skatter, avgifter og offentlige inngrep. I dag er disse sakene fortsatt like aktuelle som den gang. Nå kreves det handling - her er det bare FrP du kan stole på.
Vi er stolte over at Aust Agder FrP har vært med helt fra starten - i kampen for skattelette, mindre byråkrati og mer personlig frihet. I dag kan FrP høste resultatene av 30 års kamp for partiets politikk. Stadig flere norske kvinner og menn støtter FrP i arbeidet med å forbedre velferdssamfunnet og gjøre hverdagen enklere og bedre for folk flest.
Vi gleder oss over den høye oppslutningen FrP nå har fått, både nasjonalt og her i Aust-Agder Det viser at vår utrettelige kamp ikke har vært forgjeves.
På valgdagen den 15. september 2003 håper vi at du vil gi oss din stemme - for at vi skal kunne gjennomføre mest muig av vår politikk. Vi over til gjengjeld å jobbe enda hardere og mer målbevisst enn noensinne for alle våre gode saker.
La oss få en sjanse til å vise hva vi står for i lokalpolitikken på Sørlandet.
GODT VALG:
VIDEREGÅENDE SKOLER
Eiolf. A. Bakke 1. kandidat.
FrP ønsker i sterkest mulig grad å fristille de videregående skolene i fylket. Vi ønsker å ha de beste skolene med de beste tilbudene til elevene. Private videregående tilbud ønskes velkommen. Linjer og klasseoppsett må styres i større grad av den enkelte skole. Fylkesgrensa må ikke bli et hinder for elever i fritt å velge skoler. Fylket må betale skyss og plass for de elever som av praktiske grunner ønsker å gå på en videregående skole i et annet fylke.
BOPLIKT
Ola Martin Retterholt 2. kandidat
FrP vil verne om den private eiendomsretten. FrP vil derfor fjerne alle lover som hjemler boplikt eller virker prisregulerende ved omsetning av private boligeiendommer. Kjøper skal selv avgjøre om den eiendom man kjøper skal benyttes til helårsbolig eller fritidsbolig. Det har vist seg at boplikt ikke fører til økt bosetting. FrP ønsker fri omsetning av både gårdsbruk og enhver annen privat boligeiendom.
SAMFERDSEL
Ingrid Skårmo 3. kandidat
I Aust Agder er det E-18 utbyggingen som skal stå i fokus. Her er det meget viktig at vi påvirker våre politikere på Stortinget til å stå sammen for å sikre større bevilgninger til utbedring av denne traseen som er så avgjørende for infrastrukturen. Likeledes å legge forholdene til rette for en skikkelig adkomst til regionhavnen på Eydehavn. Vi vil stoppe den økte avgiftsflommen, gå i mot bygging av bomstasjoner i vårt fylke og fjerne de eksisterende bomstasjonene.
Når nye rutetilbud utlyses må vi påse at tilbyderne blir behandlet likt.
NÆRING I VEKST
Steivor Husby 4. kandidat
Aust Agder FrP vil tilrettelegge for et konkurransedyktig og aktivt næringsliv i Aust Agder. Et mangfoldig næringsliv må sikres gjennom forutsigbarhet og en positiv næringspolitikk. FrP vil gjøre det enklere å etablere og drive bedrifter. Verdiskapning i distriktene er viktig. Dette forutsetter at vi har en godt utbygd infrastruktur som bidrar til en sikrere og raskere fremkommelighet for varer, personer og informasjon.
E-18 UTEN BOM
Arne Austenå 5. kandidat
I dag sliter vårt næringsliv for å holde hjulene i gang. Stadig flere bedrifter stenger, eller flagger ut. Arbeidsledigheten er økende. En av mange årsaker er høye transportkostnader. I tillegg har vi alt for mange trafikkulykker. For å bedre på dette må utbygging av E-18 gjennom Aust Agder prioriteres. FrP har allerede foreslått 4-felts motorvei, uen bomstasjoner. Dette er nødvendig for å få ned trafikkulykkene, samtidig som man bedrer fremkommeligheten og reduserer transportkostnadene. For å sysselsette anleggsbransjen må en forsere veiutbyggingen.
RUSOMSORG
Jostein Tveide 6. kandidat
Rus er et økende samfunnsproblem, der både det forebyggende arbeidet og ettervernet må prioriteres sterkere. Samfunnet påføres i dag store økonomiske tap som følge av rusmiddelmisbrukernes manglende rehabilitering og tilbakeføring til samfunnet. I tillegg til de menneskelige aspekter, mener FrP det er samfunnsøkonomisk riktig å satse på tiltak for rusmiddelmisbrukere.
FrP ønsker å gjøre rusomsorgen ti et statlig ansvarsområde.
LOKAL BESTEMMELSESRETT
Jørgen Dalaker 7. kandidat
FrP vil styrke det lokale selvstyret.
FrP har tro på lokaldemokratiet og mener kommunene skal selv ha mer ansvar for areal- og utbyggingsplanlegging i kommunen. I dag er det i stor grad overordnede styringsorganer som fylkeskommune, fylkesmann, statlige landbruksmyndigheter, statlige veimyndigheter mv.som i realiteten styrer kommunens arealplanlegging. FrP mener dette er en hån mot lokaldemokratiet. Overordnede forvaltningsorgan skal i minst mulig grad gripe inn i lokale vedtak.
BARNEVERN
Odd Gunnar Tveit 8. kandiat
FrP mener at det er foreldrenes ansvar og plikt å gi barna en god og trygg oppvekst. Dessverre finnes det tilfeller hvor foreldrene av ulke grunner, over kortere eller lengre perioder, ikke er i stand til gi barna den omsorg de trenger.
Barneverstjenesten skal ta vare på barns rettssikkerhet og ha fokus på hva som er barnas beste.
FrP er av den oppfatning at barna har det best hos sine foreldre og/eller hos slektninger. Dette innebærer at ved omsorgsovertagelse av kort eller lang varighet, skal den nærmeste familie vurderes først.
Aust-Agder FrP SIER JA TIL AT
· Fylkeskommunen avvikles som politisk og administrativ forvaltningnivå. Ansvarsområdet overføres kommuner og stat
· E-18 mellom Oslo og Kristiansand utbygges til 4-felts motorvei uten bomstasjoner. Bomstasjonene på riksvei 9 i Setesdal fjernes.
· Elever i den videregående skole fritt også skal kunne velge en skole i et annet fylke
· Aust Agder skal være et trygt og godt sted å bo for innbyggerne, og være førstevalget for næringslivet.
· Lokal selvbestemmelsesrett i strandsonen og i innlandet håndheves, uten utidig innblanding av fylkesmannens miljøvernavdeling og fylkeskommunene. Det er politikerne i den enkelte kommune som skal utvise skjønn, ikke byråkratene.
· Den private eiendomsretten skal vernes om, slik den er nedfelt i Grunnloven.
· Fylkesveinettet fornyes og vedlikeholdes, og trafikksikkerhetstiltak på skoleveier prioriteres.
· Tunnelalternativet velges som veitrase til regionhavnen på Eydehavn.
