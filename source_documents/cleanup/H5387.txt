
30/11-01
Marit Arnstad, stortingsrepresentant (Sp)
Regjeringen tapte kampen om salg av statlige eierandeler
- Det er svært viktig at Senterpartiet i dag har fått gjennomslag for at Næringsministeren ikke skal få en generell fullmakt til å selge statlige eierandeler. Jeg er fornøyd med at det ble flertall i næringskomiteen mot regjeringens forslag om ny linje i forhold til statlig eierskap, sier Sps medlem i næringskomiteen, Marit Arnstad.
Statlig eierskap er et spørsmål av stor samfunnsmessig betydning, og fortjener en langt grundigere behandling enn det regjeringen her la opp til. Det er heller ingenting i dagens situasjon som tilsier at det haster med å selge ut statlige eierandeler.
Når ikke statens behov for å realisere verdier er påtrengende, er det uforsvarlig å fremme en slik sak og forvente at fullmakter skal gis i det tempo det her legges opp til, sier Arnstad.
