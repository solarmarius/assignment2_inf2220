
26. april. 2001
Pressemelding frå Lars Gunnar Lie, stortingsrepresentant for Sogn og Fjordane KrF
Petroleum
Skattlegging av petroleumssektoren
Som medlem av referansegruppa for endringar i petroleumsskattlegginga konstaterar eg at finansministeren i hovedsak har fylgt dei råd som er gjeve i møta med departementet, seier Lars Gunnar Lie.
Eg vil tilrå at Kristeleg Folkeparti er positiv til å endre skattesystemet slik at uheldige sider, mellom anna fordeling av rentekostnader mellom sokkel- og landverksemd vert retta opp. Men - og det er viktig - det skal ikkje medføre at konkurransesituasjonen for norsk sokkel vert svekka.
Når det gjeld endringa i den sokalla friinntekta i særskatten, vil eg tilrå at denne endringa ikkje vert gjennomført. Av omsyn til arbeidet med omlegginga av petroleumssektoren, mellom anna børsnotering av Statoil og sal av SDØE-deler til oljeselskap, er det avgjerande viktig at dei endringane som skal gjerast får brei støtte i Stortinget og at avklaring kjem no i vår. Dette ynskjer Kristeleg Folkeparti å medverke til. Petroleumssektoren har svært mykje å seie for samfunnsøkonomien, derfor må det vere brei støtte til eventuelle endringar i rammevilkåra.
