
21.4.2004
Pressemelding fra Venstres sentralstyre, vedtatt på Venstres sentralstyre møte 19/4-04
Farlig Asyldirektiv
Venstres sentralstyre er bekymret over utformingen EUs nye direktiv om asylspolitikk ser ut til å få. En rekke menneskerettighets- og humanitære organisasjoner har uttalt seg negativt til det forslaget til direktiv som etter planen skal tre i kraft fra 1. mai. Venstres sentralstyre mener i likhet med disse organisasjonene at det er en reel fare for at enkeltmenneskets rett til å søke asyl og få en individuell behandling kan bli underminert.
Det er spesielt disse punktene Venstre er bekymret for:
1) Begrepet "trygge tredjeland" som gir et EU-land muligheten til å sende asylsøkere videre til et såkalt "trygt tredjeland" - land asylsøkeren anmodes å ha et visst forhold til. Dette kan føre til at mennesker blir kasteballer mellom land og er trolig også i strid med folkerettslige forpliktelser.
2) Begrepet "trygge opprinnelsesland" som gir EUs medlemsland muligheten til å sende tilbake asylsøkere fra såkalt "trygge land" uten å behandle søknaden. Asylsøkeren kan bestride at opprinnelseslandet er trygt å returnere til, men ankemulighetene er svært få. 3) Bestemmelsen om at asylsøkere som har fått avslag og anket dette ikke skal få oppholde seg i EU-landene mens klagen behandles.I sum mener Venstre dette er et angrep på grunnleggende menneskerettigheter og internasjonale forpliktelser. Venstre oppfordrer til at menneskerettighetsorganisasjonenes advarsler blir lyttet til av EUs organer.
