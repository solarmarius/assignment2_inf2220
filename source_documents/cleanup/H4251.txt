
søndag 22. februar 1998 17:49:33
Venstres landsstyre:
Eventuelle militære angrep mot Saddam Husseins regime må være forankret i FN.
Det som kan gjøres må settes inn for å unngå militær aksjon ovenfor Irak. Det kan ikke aksepteres at en militær aksjon igangsettes før et uttømmende diplomati har vært prøvd.
Venstres landsstyre ønsker en diplomatisk løsning slik at kontrollen med biologiske og kjemiske våpen på nytt kan utføre uten hindringer. Venstres landsstyre uttrykker samtidig en generell skepsis mot andre - ikkemilitære - sanksjoner som innebærer menneskelig tap og lidelser.
Norge kan bare støtte en internasjonal militæraksjon når denne er forankret i FN. Den pågående konflikten bør løses mellom det internasjonale samfunn, representert ved FN, og Irak. En eventuell militær aksjon må bygge på mandat fra FNs Sikkerhetsråd. Et slikt mandat eksisterer siden 1991.
I den nåværende situasjonen bør det i ytterste fall gås en ny runde i FNs organer.
Asker, 22. februar 1998 kl. 10:00
