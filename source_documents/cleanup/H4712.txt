
8. juni 2000
Asmund Kristoffersen
- Mer penger til sykehusene
Stortingsrepresentant Asmund Kristoffersen er meget godt tilfreds med at Stortinget nå vil bevilge mer penger til sykehusene og sier: - Det er nødvendig å tilføre fylkeskommunene mer penger til pasientbehandling, også utover det som allerede var foreslått fra regjeringa i ei sak om sykehusøkonomien. Les hele pressemeldingen fra torsdag 8. juni 2000.
Stortingsrepresentant Asmund Kristoffersen, Arbeiderpartiet, er meget godt tilfreds med at Stortinget nå vil bevilge mer penger til sykehusene og sier: Det er nødvendig å tilføre fylkeskommunene mer penger til pasientbehandling, også utover det som allerede var foreslått fra regjeringa i ei sak om sykehusøkonomien.
Det er svært gledelig at det i arbeidet med revidert nasjonalbudsjett og i saka om sykehusøkonomien ble enighet mellom Arbeiderpartiet og sentrumspartiene om å øke bevilgningene med 520 mill kr, der 300 mill kr skal gå til å forbedre utbetalingene i forbindelse med innsatsstyrt finansiering og 220 mill kr skal legges inn i fylkeskommunenes rammer som også skal gå til pasientbehandling i sin helhet.
Kristoffersen sier at bevilgningene til sykehusene ikke løser fylkeskommunenes behov alene, men disse ekstra pengene vil være et meget viktig bidrag til å lette trykket på en vanskelig fylkeskommunal økonomi.
Stortingets ekstra bevilgning til sykehusene er nå kommet opp på et nivå som samsvarer godt med det Kommunenes Sentralforbund har krevd.
