
Dato: 14.08.99
FREMSKRITTSPARTIET
Sentralstyremedlem Einar Endresen (FrP):
Politianmelder redaktør Jan Otto Hauge for oppvigleri !
Sentralstyremedlem Einar Endresen i Fremskrittspartiet har i dag 14.8.99 anmeldt redaktør Jan Otto Hauge for overtredelse av straffelovens § 140, etter at han bl.a. i avisen VG har oppfordret folk til å kaste bl.a. øl og tomater på stortingsrepresentant Vidar Kleppe og hans meningsfeller som en politisk ytring.
- Dette er ingen oppfordring til å ytre seg, men en oppfordring til vold mot politiske motstandere. Jeg tar til etterretning at oppfordringen er blitt fulgt av svake sjeler som bl. a. Lillebjørn Nilsen, sier Endresen.
Torsdag 12.8.99 opplevde politikerne Ola og Einar Steensnæs (KrF) i Haugesund å bli dynket med øl av en mann som var uenig med deres politikk. Mannen fikk kr. 5 000,- i bot for ugjerningen.
- Med sin oppfordring om å bruke vold som politisk argumentasjon har redaktør Jan Otto Hauge gjeninnført en debattform som vi i Norge har vært forskånet for siden årene 1940-1945, da en syk herre med bart herjet i Europa, sier Endresen i en kommentar.
- Den ansvarlige for denne forsøplingen av den politiske debatten må straffes for å ha oppfordret folk flest til å begå kriminalitet. At enkelte virkelig har fulgt oppfordringen er allerede et faktum.
- Det vil stride mot den alminnelige rettsoppfatning at svake personligheter, som tar Hauges oppfordring som god latin blir bøtlagt, mens hovedpersonen, som både har utført samme handling og oppfordret andre til å gjøre det samme, går straffri, avslutter Einar Endresen.
ANMELDELSE:
Anmelder: ENDRESEN, Einar f. 15 11 61 39143 Sentralstyremedlem i Fremskrittspartiet, bor Buvikveien 12, 4262 Avaldsnes, tlf. 52 82 89 23 eller91 33 26 88 Anmeldt: HAUGE, Jan Otto Redaktør i fagtidsskriftet JOURNALISTEN
Anmeldt forhold: Straffelovens § 140 - offentlig oppfordret til iverksettelse straffbare handlinger - ved at han gjennom avisen Verdens Gang oppfordret til å begå legemsfornærmelser mot enkelte politikere.
Anmelderen kjenner anmelder- og vitneansvaret, og er ubeslektet og uforbundet med anmeldte.
Straffelovens § 140 har følgende ordlyd:
Den som offentlig opfordrer eller tilskynder til Iværksettelsen af en strafbar Handling eller forherliger en saadan eller tilbyder at udføre eller bistaa ved Udførelsen af en saadan, eller som medvirker til Opfordringen, Tilskyndelsen, Forherligelsen eller Tilbudet, straffes med Bøder eller med Hefte eller Fængsel indtil 8 Aar, dog i intet Tilfælde med høiere frihedsstraf end to Tredjedele af den høieste for Handlingen selv anvendelige. Lige med strafbare Handlinger regnes her Handlinger, til hvis Foretagelse det er strafbart at forlede eller tilskynde.
Den aktuelle saken:
Undertegnede er sentralstyremedlem i Fremskrittspartiet, og folkevalgt fylkestingsrepresentant i Rogaland. Jeg er listekandidat ved høstens valg både for Rogaland Fremskrittsparti og Karmøy Fremskrittsparti, noe som innebærer at jeg i den kommende valgkampen vil komme til å drive en utadrettet virksomhet på vegne av mitt parti, dvs. at jeg kommer til å delta i paneldebatter, stands-aksjoner etc.
Anmeldte, redaktør Jan Otto Hauge, fremsto i avisen Verdens Gang etter at han hadde helt et glass øl over stortingsrepresentant Vidar Kleppe. Hauge mente at denne handlingen var en politisk ytring mot stortingsrepresentanten. Opptrinnet skulle ha skjedd på presseklubben Tostrupkjelleren i Oslo. I avisoppslaget oppfordret redaktør Jan Otto Hauge folk flest til å kaste øl, tomater etc. på Vidar Kleppe og hans meningsfeller, for å markere sin politiske uenighet. Vidar Kleppe ønsket ikke å anmelde ølkastingen til politiet, da han ikke ønsket at politietaten skulle bruke sine ressurser på denne enkeltsaken.
I ettertid har dette imidlertid utviklet seg til noe mer enn en enkeltsak.
Jeg er sterkt uenig i at det å kaste øl på folk man er politisk uenig med er en ytring som skal beskyttes av vår grunnlovsfestede ytringsfrihet. Etter mitt syn er det å helle et glass øl over en person en legemsfornærmelse, såfremt den det går ut over ikke samtykker i handlingen. Dette er altså en forbrytelse i henhold til straffeloven.
Redaktør Jan Otto Hauge har derfor, etter mitt syn, gjort en straffbar overtredelse av straffelovens § 140 ved at han offentlig (gjennom VG) oppfordret til iverksettelsen av legemsfornærmelser mot Vidar Kleppe og hans partifeller, ved at han oppfordret folk til å kaste øl, tomater el. lignende på disse.
I ettertid har det vist seg at enkelte svake sjeler har fulgt Hauges oppfordring om å begå legemsfornærmelser mot folkevalgte politikere. Jeg tenker da særlig på episoden hvor visesangeren Lillebjørn Nilsen helte øl over Vidar Kleppe, og sa at han hadde fulgt oppfordringen fra Jan Otto Hauge. En annen episode var den hvor en person spyttet stortingsrepresentant Siv Jensen i ansiktet, og kalte henne nazisvin.
I Haugesund torsdag 12.8.99 om kvelden holdt stortingsrepresentant Einar Steensnæs og fylkestingsrepresentant Ola Steensnæs (begge fra KrF) pressekonferanse i friluft. En mann fulgte her Jan Otto Hauge's oppfordring til å bruke ølkasting som politisk ytring mot politikere man er uenig med: Han helte øl over begge politikerne mens TV-kamera filmet seansen. I Dagsrevyen av 13.8.99 fremgikk det at gjerningsmannen her fikk et forelegg på kr. 5 000,- for denne handlingen. Haugeund Politidistrikt begrunnet forelegget med at allmenne hensyn krever påtale for slike handlinger.
Redaktør Jan Otto Hauge har gjennom sin oppfordring legitimert voldshandlinger som politiske virkemidler i den offentlige debatt. Dette har vært en ukjent debattform i Norge siden årene 1940 - 1945. Jeg mener at en slik debattform virker som en direkte trussel mot vårt demokratiske styresett, fordi dette så lett vil kunne utvikle seg videre; Er det tillatt å kaste øl, så kan det vel saktens også være tillatt med andre legemsfornærmelser. Dette utvikler seg lett videre til grovere voldshandlinger osv Også en av våre fremste valgforskere, 1. amanuensis Frank Aarebrot, uttrykker sin bekymring for dette i VG av 13.8.99.
Samtlige som skal delta i høstens valgkamp, uavhengig av parti, kan altså forvente seg å bli møtt med ytringer som ølkasting etc. som følge av redaktør Hauges oppfordring. En slik forsøpling av den offentlige debatt vil det være i demokratiets interesse å få stoppet. Jeg mener derfor at allmenne hensyn krever at redaktør Jan Otto Hauge tiltales og straffes for overtredelse av straffelovens § 140.
I straffskjerpende retning bør det gjøres gjeldende at oppfordringen faktisk er blitt fulgt opp av andre enkeltpersoner, og at anmeldtes posisjon som redaktør i Norges Journalistlags eget fagtidsskrift faktisk opptrer med en viss autoritet i spørsmål som angår den offentlige debatt.
Anmeldte opprettholdt dessuten sin oppfordring i Dagsrevyens sending 13.8, etter at han hadde sett hvilke følger hans oppfordring har fått. Han ville der hatt en mulighet til å begrense skadene, men unnlot å gjøre dette.
Det vil dessuten stride mot den alminnelige rettsoppfatning at svake personligheter, som tar Hauges oppfordring som god latin, blir bøtelagt, mens hovedpersonen, som både har utført samme handling og oppfordret andre til å gjøre det samme, går straffri.
