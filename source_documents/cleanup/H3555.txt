
06.05.99
Inge Myrvoll, samferdselspolitisk talsmann i SV:
Sosialistisk Venstrepartis Pressetjeneste
Stortinget
Vil ha verftsarbeidsplasser for bygging av nye ferjer
- Nå må vi sette i gang en generell ferjefornyelse, og byggingen må skje i Norge slik at vi sikrer verftsarbeidsplasser. Fjærvoll må på banen, mener Inge Myrvoll, samferdselspolitisk talsmann i SV.
- Det er politisk enighet om fornying av ferjeflåten, og nå krever SV høyere tempo for både arbeidsplasser og ferjer trengs. Dagens ferjeflåte er gammel og lite miljøvennlig og de norske verftsarbeidsplassene er i fare.
- Regjeringen må nå også videreføre prosjektet "Miljøferie- Elektrisk framdrift", for å styrke miljøstrategien for ferjeflåten vår. For tre uker siden svarte samferdselsminister Fjærvoll på vårt spørsmål om dette "at departementet vurderer eventuell videreføring av prosjektet". SV krever nå en endelig avklaring fra Fjærvoll.
