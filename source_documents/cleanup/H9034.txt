
1.2.2005
Harald Kristoffersen, fisker og leder av kystpartiet i Oslo
Kystpartiet stoppet dumping i Oslofjorden
Jeg er jublende glad. Denne saken viser at det hjelper å kjempe, og at det hjelper å bruke Kystpartiet for å fremme en stor og viktig sak.
Statens Forurensningstilsyn har nektet Statens vegvesen å dumpe nærmere 500.000 kubikkmeter masse fra Bjørvika-utbyggingen ved Hellvik i Bunnefjorden. Vi i Kystpartiet kjempet hardt på Stortinget før dumpingen ble stoppet.
Kystpartiets stortingsgruppe hjalp oss for å få stoppet dumpingen i Bunnefjorden.
Det ville vært en skandale hvis oslofolk skulle blitt vitne til at Staten ødela både fiskefelter og bunnforholdene i Oslofjorden. Å si at folk må godta at forurensning skal ligge i flyte i sjøyta i Oslofjorden, slik Statens vegvesen hevdet, er en holdning som viser liten respekt for folk langs Oslofjorden. Hundretusenvis av mennesker benytter seg av fjorden.
Det er ikke rart at nesoddingene og oslofolk som har fått vite om saken har ristet på hodet.
Takk til Amta og Aften-Aften
Det er mange som har kjempet for å avverge denne forurensningsskandalen. Akershus Amtstidende har vært svært viktig. Avisen har stilt de rette spørsmålene til maktpersonene og politikerne i Statens vegvesen og Statens forurensningstilsyn.
Aftenposten Aften har også satt søkelys på denne saken. Avisa Fiskaren har tatt for seg saken, og gitt den bred omtale. Statens Forurensningstilsyn har i sin begrunnelse lagt vekt på de biologiske argumentene for en friskere fjord.
Som Akershus Amtstidende skriver på lederplass, var det tross alt snakk om å bruke Norges mest brukte rekreasjonsområde og fritidsfjord, som landets største dumpingsplass.
Problemstillingen med dunping vil snart gjenta seg. Det er et dypvannsdeponi ved Malmøykalven. Er det fornuftig å fylle forurenset masse i sjøen uten plan og hensyn til miljø og andre interesser, herunder fiskerinæringen? Skal vi bruke sjøen ukritisk som dumpingplass for søppel? Jeg og Kystpartiet mener det så absolutt er en skandale å bruke Oslofjorden til dumpingsplass. Det vil vi uansett kjempe i mot.
