
22.11.02
Stortingsrep Per Sandberg (FrP)
500 mill til rehabilitering i syden
Kommunalpolitisk talsmann for FrP Per Sandberg sier at dette er en historisk dag. Fremskrittspartiet har nå fått gjennomslag for at det skal bygges sykehjemsplasser, omsorgsboliger og rehabiliteringsplasser i sydlige land for 500 millioner kroner.
- Dette har vi kjempet for lenge, sier en oppriktig glad Sandberg.
Det var i de siste forhandlingene at FrP fikk gjennomslag for sitt årelange krav om at det skal bygges sykehjemsplasser, omsorgsboliger og rehabiliteringsplasser i sydlige land.
- Dette er en seier. En seier som er så grunnleggende at det er grunn til å heise FrP flagget i det ganske land, sier en opprømt Sandberg.
Kommuner vil nå altså kunne kjøpe sykehjemsplasser til sine eldre og pleietrengende i land som har helt andre temperaturer enn her i Norge.
- Dette vet vi jo har en klar rehabiliterende effekt, og endelig kan vi nå begynne å tilby landets pleietrengende og pensjonister rehabilitering og sykebehandling i varme land, forteller Sandberg.
Forhandlingene med regjeringspartiene har ikke vært lette, og flere ganger så det ut til at det skulle bli brudd fordi tilbudene rett og slett var for dårlige.
- At denne pakken på 500 millioner til slutt kom på plass betø mye, og kan sies å ha vært utslagsgivende sier Sandberg.
Han er også særdeles fornøyd med at private aktører kan ta del i utbyggingen og drift av slike rehabiliteringsinstitusjoner.
