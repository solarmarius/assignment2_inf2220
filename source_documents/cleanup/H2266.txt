
Lørdag 20. mars 1993
KrFK-leder Aud-Inger Aure:
BEHOVSPRØVET BARNETRYGD:
NYTT ANGREP PÅ UNGE I ETABLERINGSFASEN
-Jeg er overbevist om at det er rett å avvise forslaget om behovsprøvet barnetrygd. Et slikt forslag vil ramme dagens og morgendagens barnefamilier, de med størst gjeld og med de dårligste inntekts-prognosene. Det sa lederen for Kristelig Folke-partis Kvinner, Aud-Inger Aure, på KrFKs landsstyremøte i Oslo lørdag.
-Jeg synes det er et tankekors at de som nå foreslår at barnetrygden skal behovsprøves, er folk i den generasjonen som selv høstet alle fordeler i tida som ligger bak oss. Her er det åpenbart 68-erne som er på farten igjen, de som nå har store eller voksne barn selv, de som fikk fordelen av inflasjon i forbindelse med husbygging og egen etablering, de som har hatt en jevnt høy lønnsutvikling, og som nå sitter i stillinger der de er forholdsvis trygge i forhold til innskrenkinger på arbeidsmarkedet, sa Aud-Inger Aure. Hun karak-teriserte forslaget som et utslag av manglende solidaritet generasjonene imellom.
De som rammes er de som etablerte seg på boligmarkedet i høykostperioden, de som har en forholdsvis større risiko for å bli rammet av arbeidsledighet, eller som sann-synligvis vil oppleve en langt dårligere lønnsutvikling enn den aldersgruppen som nå fore-slår behovsprøving, la hun til.
Aud-Inger Aure la ikke skjul på at det er med forundring hun har registrert at det hovedsaklig er talsmenn og -kvinner fra Arbeiderpartiet og LO som har gått løs på barne-trygda som en generell ytelse.
-Alle levekårsundersøkelser viser at barnefamiliene har det vanskeligst økonomisk her i landet. Det vil derfor forsterke en allerede skjev fordeling om disse skal utsettes for nye innstramminger. Hvis Arbeiderpartiet og andre er bekymret for at høytlønte får for mye, eller beholder for mye, kan dette ordnes over skatteseddelen, sa Aud-Inger Aure til landsstyret i KrFK lørdag.
