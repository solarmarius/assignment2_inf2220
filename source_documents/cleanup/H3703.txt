
6.5.97:
Bjørg Hope Galtung,
HJELP TIL PÅRØRANDE VED SØK ETTER OMKOMNE PÅ HAVET
Bjørg Hope Galtung har i dag sammen med Tor Nymo og Rita H Roaldsen sett fram eit privat forslag i Stortinget kor ein ber Regjeringa oppnemna eit permanent fagutval som skal ha som oppgåve å vurdera alle problemstillingar vedrørande søk etter omkomne på havet, og i den samanheng gje råd til dei etterlatte.
-Når det skjer forlis og all von om å finna overlevande er ute, er det ofte slik at dei pårørande kjenner seg forplikta til å leita vidare og prøva og finna sine kjære. Mange låner pengar med tryggleik i hus og heim og leiger selskap til å utføra søk. Slik kan tragedien faktisk verta enno større dersom resultatet vert negativt, seier Galtung i ei kommentar frå Stortinget.
Galtung peika og på at dei pårørande ofte måtte stole heilt og fullt på dei selskapa som utfører slike søk, og at dei ikkje alltid klarer å skilje profitt frå den menneskelige tragedien.
-Det har diverre hendt at selskap har oppfordra dei pårørande til å halda fram med søk med von om å finna den omkomne. I visse tilfelle kan det verka som kynisk utnytting av menneske i naud, avsluttar Galtung frå Stortinget.
Stortinget etterlyste oppfylgjinga av ei rapport om desse problema allerede i april i fjor. Statsråden sa då at rapporten var til vurdering. Rapporten, «Utredning om søk etter omkomne på havet», vart avgitt så tidleg som i juni 1994.
