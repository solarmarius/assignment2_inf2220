
Stortinget, 10/2  2000
FREMSKRITTSPARTIETS
STORTINGSGRUPPE
Fra Stortingsrepresentant Lodve Solholm, FrPs kommunalpolitiske talsmann.
Uheldige virkninger av
omleggingen av selskapsskatten !
I den senere tid har en sett og hørt at stadig flere i kommune- Norge klager over vedtaket om at selskapsskatten skal gå til staten.  Det er mye som tyder på at frustrasjonen er stor ute blant politikere og administrasjonen i svært mange kommuner når det gjelder denne omleggingen.
 Dette viser at Stortingets vedtak i denne saken ikke har vært heldig, sier Lodve Solholm, som vil ta denne saken opp i Stortingets spørretime førstkommende onsdag i et spørsmål til Kommunal- og regionalminister Odd Roger Enoksen.
- Jeg håper og tror at Kommunalministeren vil være med på revurdere dette vedtaket, spesielt i denne situasjonen hvor svært mange av Senterpartiets egne ordførere er blant de som klager mest på de konsekvensene som dette vedtaket har fått for kommunene, sier Lodve Solholm.
- Det siste er at flere og flere bedriftseiere sier at de merker at kommunene bryr seg mindre og mindre om næringsutvikling nå enn da selskapsskatten gikk til kommunene.  Som et eksempel på dette kan nevnes at Tønsberg kommune nylig sa nei til 250 arbeidsplasser fordi at de ikke hadde råd til å ta i mot disse, etter omleggingen i selskapsskatten.- Jeg vil spørre Kommunalminister Enoksen om hva han vil gjøre med denne situasjonen, slik at vi igjen kan få kommunene interessert i å tiltrekke seg bedrifter, sier Lodve Solholm.
