
Dato: 23. august 2005
Carl I. Hagen(FrP)
- Minner om korrupsjon
- NRK Brennpunkts reportasje om LOs innflytelse minner om korrupsjon! Det sier FrP-formann Carl I Hagen.
- Reportasjen er også det endelige beviset på at LO bruker sin finansielle tyngde til flytte makten fra landets folkevalgte forsamlinger ned til seg selv på Youngstorget, mener han.
- LOs innflytelse er et demokratisk problem av store dimensjoner, spesielt når vi ser at politiske partier som Ap mottar penger for å snu i politiske saker. Partiets helomvending i sykelønnsspørsmålet er et eksempel på nettopp dette, dagens eksempler fra Trondheim minner om det samme.
- Svekket troverdighet
- Det er ikke noen tvil om at de "rød-grønnes" politiske troverdighet vil bli sterkt svekket, helt frem til de tar et oppgjør med sitt forhold til pengebingen i LO. - Man kan bare forestille seg hvilke reaksjonene som hadde kommet hvis dette hadde skjedd på ikke-sosialistisk side, sier Hagen. Spørsmålet må jo bli hvordan Stoltenberg, Halvorsen og Haga i en eventuell regjering etter dette kan fremstå med troverdighet i spørsmål hvor de er uenige med LO?
- FrP håper at velgerne tar innover seg at den virkelige lederen på den sosialistiske siden, er Gerd-Liv Valla og ikke Jens Stoltenberg. Det er skremmende at vi etter dette valget faktisk kan få en regjering hvor den egentlige regjeringssjefen kun opptrer i kulissene og ikke er valgt av folket, mener Hagen, som også legger til at han vil studere lovgivningen som gjelder korrupsjon nærmere.
