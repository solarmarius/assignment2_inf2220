
4.6.2005
Atle Hagtun, sekretariatsleder i Venstre
Hemmelig opprop?
Tillater meg å sende et spørsmål til redaksjonene som har omtalt oppropet fra Reiulf Steen, Ørnøy og co: Er oppropet hemmelig?
Ingen medier bringer det i sin helhet, ingen har link til det så langt jeg kan finne ut. Ingen av de "rødgrønne" partiene eller ungdomsorganisasjonene (hvorav de siste faktisk står som underskrivere) har oppropet på sine nettsider, ikke ett ord fra de sistnevnte! (Bare SV omtaler det, men da med henvisning til Aftenpostens omtale dagen før!. Ap synes åpenbart at partisekretærens besøk i Vålerenga kirke er en mye viktigere nyhet.
En må jo spørre om det er bevisst politikk at andre ikke skal få se oppropet, og evt. kommentere innholdet.
Eller er det noen som kan bidra til å framskaffe opuset?
Hilsen
Atle Hagtun, sekretariatsleder i Venstre
