
Stortinget, 11. februar 1999
Fra stortingsrepresentant Olaf Gjedrem (Rogaland)
Studenter og bostedsløse må prioriteres
-Det er et overordnet mål at alle skal kunne disponere en god bolig i et godt boligmiljø. Dette uttaler stortingsrepresentant Olaf Gjedrem (kommunalkommiteen) på årsmøtet i Vindafjord fredag 12. februar
Stortinget behandler for tiden Stortingsmelding om boligetablering for unge og vanskeligstilte. Dette er en viktig melding, for selv om den generelle situasjonen på boligmarkedet er god, er det grupper som har større problemer med å skaffe seg bolig enn andre. Studenter og bostedløse har for dårlige inntekter til å kunne dekke boutgiftene i en bolig med rimelig standard. -Siden det er et sentralt mål med god boligfordeling må disse bli prioriterte grupper for statens og kommunnenes innsats på boligsektoren, uttaler Gjedrem.
Vi har ikke ett, men mange boligmarkeder i Norge. De største byene med et stort antall studenter har størst ansvar for å løse de lokale problemene. -Det er viktig at det utvikles lokale handlingsplaner for boligetablering for unge og vanskeligstilte, fremholdte Gjedrem. Dette forutsetter et godt samarbeid mellom Husbanken, kommuene, boligbyggelagene og private aktører i kommuene. Disse handlingsplanene vil være et godt grunnlag for å følge opp med målrettede ytelser fra statlig hold, mener Gjedrem
Stat og kommune kan nå kjøpe seg inn i borettslag med 10 prosent eierandel. -Dette er også et positivt virkemiddel som bør utnyttes i for å skaffe boliger til vanskeligstilte, uttalte kommunalpolitisk talsmann for KrF, Olaf Gjedrem i sin tale fredag.
