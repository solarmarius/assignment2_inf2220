
13.06.2002
- Historisk enighet om Forsvaret
- Arbeiderpartiet og regjeringspartiene er blitt enige om rammen og strukturen for Forsvaret for de neste fire årene. Den økonomiske rammen blir på 118 milliarder kroner. Vi har vært gjennom harde forhandlinger, men denne løsningen sikrer Forsvaret forutsigbarhet og stabilitet i årene som kommer. Det er vi godt fornøyd med, sier leder av forsvarskomiteen, Marit Nybakk, 13. juni 2002.
- Arbeiderpartiet og regjeringspartiene er blitt enige om rammen og strukturen for Forsvaret for de neste fire årene. Den økonomiske rammen blir på 118 milliarder kroner. Vi har vært gjennom harde forhandlinger, men denne løsningen sikrer Forsvaret forutsigbarhet og stabilitet i årene som kommer. Det er vi godt fornøyd med, sier leder av forsvarskomiteen, Marit Nybakk.
- Forsvaret har med rette etterlyst samsvar mellom den vedtatte struktur og de økonomiske bevilgningene. Det har vi fått til her. Vi prøvde å få til et forlik om Forsvaret i fjor. Det vi ikke lykkes med da, har vi fått til nå. Det er historisk og gledelig at vi har fått en enighet som strekker seg over fire år med forankret i et bredt flertall på Stortinget, sier Nybakk.
Arbeiderpartiet har forhandlet om struktur og rammer med Høyre og Kristelig Folkeparti siden Regjeringen oversendte sitt forslag til Stortinget. I disse forhandlingene har Arbeiderpartiet har blant annet fått gjennomslag for at:
Det skal bygges ny og utvidet dokk ved Haakonsvern. Dette innebærer at Norge får den mest moderne dokken i Nord-Europa i tillegg til at arbeidsplasser sikres.
Støtten til Det Frivillige Skyttervesen opprettholdes.
En bedre organiseringen av Heimevernet som hindrer passiv rullering av de eldste årsklassene.
Føringer for gjenkjøp generelt, og i forhold til flykjøp spesielt.
En integrert ledelse av Forsvarsdepartementet og Forsvarsstaben. Arbeiderpartiet støtter at ledelsen av Forsvaret skal være på Akershus.
- Alle forhandlinger dreier seg om å gi å ta. Jeg er imidlertid glad for at vi klarte å oppnå enighet disse sakene som er viktige for Arbeiderpartiet, sier Nybakk
- I et lite land som Norge burde vi ikke ta oss råd å være uenige i forsvars- og sikkerhetspolitikken. Nå har Forsvaret fått stabile kår, og jeg føler meg trygg på at omleggingen av Forsvaret vil gå enklere nå som vi har fått en slik bred enighet på plass, sier Nybakk.
