
torsdag 15. juli 1999 14:50:10
Mange og gode Venstre-gjennomslag i Regjeringen
Venstres ledelse oppsummerte på en pressekonferanse i dag stortingssesjonen 1998-99 og la fram en liste over 20 saker og tiltak hvor det har vært avgjørende at Venstre har deltatt i Regjeringen.
Av sakene som ble presentert var bl.a.:
 Regjeringens program for "et enklere Norge"
 Tilgjengelighetsreform for funksjonshemmede
 Flyktninge-initiativ i Kosovo-krigen
 Bedre luftkvalitet i byene
 Åpenhet i forvaltningen
 IT-senter på Fornebu
 Offensiv satsing på nyskaping
- Listen kunne har vært mye lenger, men vi har valgt å presentere et spekter av noen små, og noen store saker som vi er stolte av å ha bidratt til å gjennomføre, sa Venstres leder Lars Sponheim.
- Noen av sakene vi presenterer har sitt utgangspunkt i et engasjement i et lokalt Venstrelag, som senere har blitt en del av Venstres porgram, deretter Regjeringens politikk og til slutt nasjonens politikk. Dette viser at engasjement i lokalpolitikken bærer fram, og at ett av Venstres fortrinn som et lite parti er at det er kort vei fra idé til "rikspolitikk", sa Sponheim videre.
Hele oppsummeringen kan lese på Venstres internettsider: http://www.venstre.no/20punkt/
Oslo, 15. juli 1999, kl. 13:00
