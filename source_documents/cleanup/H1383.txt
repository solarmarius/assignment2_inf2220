
Dato: 20/9 1999
Peter N. Myhre (FrP)
- Politisk rente gir dyrere boliger!
- Bare boligselgerne vil være tjent med å gjeninnføre politisk styring av Husbankens rente, sier formannen i Fremskrittspartiets Økonomiske og Næringspolitiske utvalg, Peter N. Myhre, i en kommentar.
Fellesforbundets landsmøte i helgen gikk inn for slik styring.
- Når renten blir lavere, vil folk kunne gå ytterligere opp under budrundene, fordi de vil ha råd til å ta opp et større lån. Styrt lavrente vil derfor være fint for oss som allerede eier boligene våre. For unge i etableringsfasen vil det derimot bli en ekstra økonomisk belastning. Den sosiale virkningen blir derfor den omvendte av det Fellesforbundet håper, sier Myhre.
