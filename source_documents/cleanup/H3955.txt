
2.3.2001
Marit Tingelstad
Pressemelding fra
SOSIALMINISTER GURI INGEBRIGTSEN UNNLOT Å SVARE!
- Det er ganske oppsiktsvekkende at en statsråd unnlater å svare på direkte spørsmål stilt fra stortingets talerstol, sier Marit Tingelstad.
Tingelstad hadde innlegg i saken om deling av pensjonspoeng i felles bedrift, og ville vite hvorfor ikke ordningen skulle gjelde dersom en av partene hadde blitt pensjonist i den aktuelle tidsperiode. . Komiteinnstillingen ga ingen begrunnelse for dette og derfor ville stortingsrepresentanten vite departementet og statsrådens syn og holdning.
- Jeg ble veldig overrasket og selvsagt skuffet, sier Tingelstad. Visste ikke statsråden hva hun skulle svare, undres Tingelstad som mener en statsråd må kjenne saken så godt at en kan svare. Så pass må en forvente av en fagstatsråd.
- Nå vil jeg sende et skriftlig spørsmål til sosialministeren. Da har hun 6 dager på seg til å finne svaret. Det må vel klare seg, avslutter Sp - representanten som har vært en av initiativtakerne i denne saken som Stortinget nå har gitt sin prinsipielle tilslutning til.
