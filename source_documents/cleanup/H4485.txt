
søndag 10. juni 2001 08:12:31
Look to Denmark
Venstres landsstyre er sterkt misfornøyd med regjeringens utsettelse av klimameldingen. Venstres landsstyre krever en snarlig framleggelse av meldingen og påfølgende ratifisering av Kyoto-protokollen.
Den norske regjeringens nøling rundt Norges internasjonale miljøforpliktelser kan lett oppfattes som en bekreftelse på tidligere uttalelser om utsettelse på grunn av USAs manglende vilje til å oppfylle forpliktelsene sine i Kyoto-protokollen.
Danmark har nylig ratifisert Kyotoprotokollen og tatt sitt ansvar for internasjonale forpliktelser. Den danske miljøvernministeren sier i klartekst at Danmark skal som et rikt land ta ansvar for internasjonale miljøproblemer.
Venstres landsstyre ber derfor regjeringen følge sine sosialdemokratiske venner i Danmark og klargjøre hvordan Norges miljøforpliktelser skal oppfylles.
