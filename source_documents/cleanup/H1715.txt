
FREMSKRITTSPARTIETS
STORTINGSGRUPPE
Stortingsrepresentant Carl I. Hagen Oslo, 27. mars 2001
Vedlagt oversendes brev fra Carl I Hagen med anmodning om å få spørre Statsminister Jens Stoltenberg ett spørsmål om importforbudet ved møtets slutt i dag, og Kirsti Kolle Grøndahls avslag.
Stortingets President,
Stortinget,
Spørsmål til Statsministeren etter § 37 a.
Jeg tillater meg å be om samtykke for å kunne stille Statsministerens følgende spørsmål ved m øtets avslutning i henhold til FO § 37 a, annet ledd:
Veterinærinspektør Tore Wie mener at kun to dagers forlengelse av importforbudet for kjøttvarer er uansvarlig og Statens dyrehelsetilsyn anbefalte forlengelse i 3 uker for å være føre var for å hindre at munn- og klovsyke kommer til Norge.
Vil Statsministeren omgjøre beslutningen om forlengelse i to dager til forlengelse av importforbudet i tre uker slik Statens dyrehelsetilsyn har tilrådd?
SPØRSMÅL TIL STATSMINISTEREN VED MØTESLUTT I HENHOLD TIL FO § 37A
Jeg viser til ditt brev av d.d. med anmodning om å få ordet ved møteslutt for å stille spørsmål til statsministeren vedrørende forlengelse av importforbudet for kjøttvarer m.m.
Som meddelt i møte på mitt kontor kl. 13 i dag finner jeg det ikke tilstrekkelig begrunnet å imøtekomme anmodningen slik saken nå står.
Med vennlig hilsen
Kirsti Kolle Grøndahl
Stortingspresident
