
22.11.02
FrP
FREMSKRITTSPARTIET VINNER KAMPEN MOT EGENANDELENE I HELSEVESENET!!!
I budsjettavtalen mellom regjeringspartiene og Fremskrittspartiet har FrP fått gjennomslag for at egenandelstaket ikke skal heves i 2003. FrP har også reddet ordningen med gratis medisin på blå resept for minstepensjonister.
"Jeg er svært glad for at FrP, på vegne av alle som har behov for helsehjelp i Norge, har klart å holde egenandelstaket nede" sier stortingsrepresentant Harald T. Nesvik, sosialpolitisk talsmann for FrP.
"Den usosiale profilen regjeringen hadde lagt på sitt budsjettforslag for 2003 er blitt betydelig forbedret etter at FrP fikk gjennomslag i forhandlingene med regjeringspartiene når det gjaldt økte utgifter for uføre- og alderspensjonister med minstepensjon" sier Nesvik.
"Det blir ingen heving av egenandelstaket i 2003 og regjeringens forslag om at alle uføre- og alderspensjonister skulle betale for medisin på blå resept er stoppet - i hvert fall for minstepensjonistene" avslutter Nesvik som er strålende fornøyd med dette forhandlingsresultatet.
