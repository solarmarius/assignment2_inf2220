
08.29.02
Heming Olaussen, SV
Husbanken må få minst 2 milliarder i økt utlånsramme i 2003!
Heming Olaussen, nyvalgt medlem av Husbankens hovedstyre:
Situasjonen er nå svært alvorlig når det gjelder boligbygging i Norge. Det er bygget 11% færre hus første halvår i år, sammenlignet med samme tidsrom i fjor. For Oslofjord-området er tallene langt høyere.
Det er nå all grunn til å frykte arbeidsløshet i byggebransjen og enda høyere boligpriser, bl.a. for ungdom.
Regjeringen må se sitt anvar. Husbanken har vært, og må fortsatt være, det viktigste boligpolitiske instrumentet for å sikre stabil boligproduksjon, stabil sysselsetting i boligbransjen, og en levelig inngangsbillett for boligsøkere.
Ideen om å gjøre om Husbanken til en særomsorgsbank for sosialklienter og flyktninger er dødfødt, og må forlates, mener Heming Olaussen, som nylig ble oppnevnt av regjeringen til Husbankens hovedstyre, og som har sin bakgrunn i SV i Vestfold, og er tidligere medlem av styret for Husbanken region sør.
