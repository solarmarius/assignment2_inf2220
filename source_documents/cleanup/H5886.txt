
18/5-02
Spørsmål til statsministeren om SAS/Braathens-konflikten:
Morten Lund (Sp):
VIL STATSMINISTEREN BIDRA TIL AT JOBB-LØFTENE OPPFYLLES?
Dagens oppslag i Dagens Næringsliv dokumenterer at de ansatte i Braathens fikk gjentatte jobb-løfter fra topp-ledelsen i de to selskapene. Når det nå viser seg at over 1000 Braathens-ansatte ikke får delta i konkurransen om jobbene i den framtidige bakkevirksomheten, har de god grunn til å føle seg lurt. Men samtidig har også myndighetenes behandling av oppkjøpssaken bygd på feilaktige eller villedende opplysninger. Ikke minst ville behandlingen av oppkjøpet etter Lov om erverv måttet få et annet forløp dersom Braathens-ansatte hadde visst at hele avdelinger hos dem kunne bli nedlagt
-Jeg mener statsministeren har full anledning til å kreve nye opplysninger fra SAS ut fra den situasjon som nå er oppstått, og at Regjeringen i neste omgang kan sørge for at det stilles som vilkår for å godkjenne oppkjøpet etter Lov om erverv at Arbeidsmiljølovens Kap.XIIA skal følges fullt ut. Derved vil de ansatte i de to selskapene stå på like fot ved oppsigelser slik det har blitt lovet helt fram til i april.
Statsministeren må i løpet av 1 uke svare på dette spørsmål:
SAS-oppkjøpet av Braathens har blitt behandlet og godkjent av Konkurransetilsynet. Oppkjøpet er også behandlet etter prosedyrene i Lov om erverv der departementet kan stille krav til erververen på grunnlag av innhentede opplysninger. I tida for disse behandlinger mente de Braathens-ansatte å ha garantier om likebehandling ved de oppsigelser som var forventet. Denne situasjon er nå endret. Mener Regjeringen den nye situasjonen gir grunnlag for ny behandling av en eller begge av de nevnte saker om oppkjøpet?
