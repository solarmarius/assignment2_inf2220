
17.9.2003
DNA
Jagland møter Arafat og Peres
Thorbjørn Jagland reiser lørdag til Tel Aviv og Ramallah som leder for Sosialistinternasjonalens Midtøstenkomité (SIMEC). Under oppholdet skal han møte både Yasir Arafat og Shimon Peres.
På morgenen/formiddagen den 23 september skal Jagland og SIMEC ha møter i Ramallah med president Yasir Arafat og representanter for ledelsen i Fateh. Møtene finner sted i presidentens hovedkvarter. På ettermiddagen samme dag vil komiteen møte ledelsen i det israelske Arbeiderpartiet, med Shimon Peres i spissen, og ledelsen for partiet Meretz.
Søndag den 21 september vil Jagland også være gjest i anledning Shimon Peres' 80-års middag, og delta i en påfølgende heldagskonferanse på Tel Aviv University mandag den 22.
Jagland vil bo på Dan Hotell, 99 Hayarkon Street i Tel Aviv. Han reiser hjem igjen natt til den 24 september.
