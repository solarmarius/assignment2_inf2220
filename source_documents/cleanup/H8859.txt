
Dato: 8. desember 2004
Stortingsrepresentant Karin Ståhl Woldseth (FrP)
Automatseier til FrP
Kulturpolitisk talskvinne for FrP, Karin Ståhl Woldseth, er svært fornøyd med at automatmonopolet blir utsatt i påvente av rettskraftig dom. - Dette er akkurat det FrP har bedt om, sier Ståhl Woldseth.
Det var Valgerd Svarstad Haugland som i dag kunngjorde at hun ville utsette automatmonopolet i et halvt år på grunn av at de rettslige sidene ennå ikke er avklart. - Dette er akkurat det FrP gjentatte ganger har sagt at hun måtte gjøre, så dette er en klar seier for oss, sier Ståhl Woldseth.
- At monopolet blir utsatt er et nytt steg på vegen for at hele ideen om et monopol blir skrinlagt. Valgerd Svarstad Haugland har foreløpig tapt saken i ESA, og i Borgarting lagmannsrett har nektet henne å innføre monopolet inntil rettskraftig dom foreligger. Da står det bare igjen å få en endelig dom fra ESA.
FrP er det eneste partiet på Stortinget som stemte i mot automatmonopolet. - Vi har
hele tiden har vært motstander av monopolet fordi det er en svært dårlig løsning for å bli kvitt spillegalskap. Det eneste regjeringen oppnår er å redusere midlene til frivillige lag og organisasjoner, sier Ståhl Woldseth.
