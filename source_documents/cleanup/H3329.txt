
Onsdag 23. februar
KrFs nestleder Odd Anders With:
-Gledelig snuoperasjon av Ap og Frp
-Jeg er glad for at Ap og Frp har endret holdning, og nå åpner for en liberalisering av arbeidsinnvandringsreglene. Behovet for kvalifisert arbeidskraft innenfor mange yrker er stort. Dagens lovverk er urettferdig fordi det forfordeler personer fra verdens rikeste land. Nå ser det heldigvis ut til at vi kan få flertall for en oppmykning av dette regelverket, sier KrFs nestleder Odd Anders With.
-I en uttalelse fra 7. desember 1999 ba KrFs sentralstyre om at regjeringen bl.a. burde innføre et eget arbeidssøkervisum. Kristelig Folkeparti er glade for at regjeringen i sin stortingsmelding foreslår en forsiktig oppmyking av de strenge reglene om arbeidsinnvadring. KrFs sentralstyre har lenge ment at arbeidsinnvandringsreglene bør endres, uttaler KrF's nestleder Odd Anders With.
