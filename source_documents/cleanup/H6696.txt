
22.01.03
Olemic Thommessen, (H)
Folk kan nå handle når de vil
Den unødvendige reguleringen av butikkenes åpningstid på hverdager skal fjernes. Derfor la Samarbeidsregjeringen før jul frem et forslag om å oppheve åpningstidsloven. Høyre og regjeringspartiene får nå flertall for forslaget i Stortinget sammen med Arbeiderpartiet. Dermed kan butikkene bestemme sine egne åpningstider, og folk får handle når de vil.
Frie åpningstider legger til rette for gode og fleksible lokale løsninger. Nå blir det opp til butikkene selv å finne ut hvor lenge det skal være åpent.
Høyre vil gjøre folks hverdag enklere. På åtti-tallet fikk Høyre og Astrid Gjertsen brutt ned motstanden mot lengre åpningstider. Den gang snakket man om "tidsklemma". I dag tar vi kveldsåpne butikker som en selvfølge. I fremtiden skal du få handle det du trenger, når du trenger det, i butikker som bestemmer sine egne åpningstider.
Søndagen er etter manges mening en spesiell dag, og regjeringspartiene har kommet til at reglene for åpningstider på søndager forblir uendret.
