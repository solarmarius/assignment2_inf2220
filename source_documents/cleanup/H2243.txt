
Torsdag 18. februar 1993
Stortingsrepresentant Eleonore Bjartveit (KrF):
GLAD FOR SOSIALMINISTERENS SVAR
-Jeg er glad for sosialminister Grethe Knutsens svar til meg i Spørretimen onsdag, der hun sa fra at departementet vil gjøre de endringer i alkoholloven som er nød-vendige for at serveringssteder kan miste sin alkoholbevilling dersom det omsettes naroktika på stedet. Det sier stortingsrepresentant Eleonore Bjartveit.
Elenore Bjartveit tok opp spørsmålet i Spørretimen på bakgrunn av alt bråket rundt restauranten Stalltrevet i Oslo. Såvel kontrollører fra Restaurant- og bevillingskontoret, som politiet, har avdekket at det omsettes narkotika på stedet. Hun utfordret sosial-ministeren til å ta initiativ til at brudd på narkotikalovgivningen også kan gi grunnlag for inndragning av skjenkebevillingen.
Sosialministeren sa i sitt svar at det først og fremst er brudd på alkoholloven som gir grunnlag for slik inndragning, men at også andre lovbrudd skan gjøre det. Når det gjelder omsetting av narkotika på stedet, har dette vært uklart, men denne uklarheten ville hun for sin del bidra til ble fjernet ved å foreslå endringer i loven.
På oppfølgingsspørsmål fra Eleonore Bjartveit om dette arbeidet ville bli satt igang umiddelbart, svarte sosialministeren bekreftende.
