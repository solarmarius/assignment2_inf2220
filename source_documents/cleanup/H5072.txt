
Pressemelding fra Venstre, 27/8-01:
Gasskraftsaken:
Ny regjering må
være miljøpådriver
- Det er en ny regjering som vil legge rammevilkårene for forurensningsfrie gasskraftverk, og derned kan hindre at de med utslipp blir bygd.
Det sier Venstres nestleder og miljøpolitiske talsmann Gunnar Kvassheim, som mener det er meningsløst å gi seg sjøl politisk karantene på 6 - 10 år, slik SV tydeligvis går inn for.
Han sikter til Øystein Djupedal, som sier han ikke forstår at Bondevik kan delta i en regjering uavhengig av de gasskraftvedtak som er gjort. ­ Hva da med SV selv som vil inn i en Ap-regjering, og som i alle fall vil støtte en slik regjering? spør Kvassheim
- Det er ennå ikke tatt noen investeringsbeslutning for forurensendes gasskraftverk i Norge, og jeg tviler sterkt på at det blir gjort. Hvilke investorer vil sette pengene sine i en teknologi som vil bli utdatert etter kort tid?
Kampen for å hindre CO-2-spyende gasskraftverk vil foregå i en regjering, som kan stimulere utvikling av og rammevilkår for de ren. Derfor er det viktig at partier med miljøengasjement kommen inn i regjeringen, og ikke bare står utenfor og roper, sier Gunnar Kvassheim
