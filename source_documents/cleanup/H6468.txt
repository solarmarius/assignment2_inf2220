
12.12.02
KrFU
Nei til reklame i skolebøker
Det kommersielle presset mot barn og unge øker for hver dag som går. Det er viktig med frisoner for barn og unge. Derfor bør skolebøkene være reklamefrie, uttaler landsstyret i Kristelig Folkepartis Ungdom (KrFU).
Barn og unge må få lov til å utvikle seg fritt i skolen uten å ha reklame rundt seg og bli sett på som en forbruker. Nyborg-utvalget konkluderte i sin tid med at de ville ha et forbud mot reklame i lærebøker i grunnskolen. Dette gjaldt bøker som er underlagt redaktøransvar.
KrFU går derfor inn for et lovforbud om reklamefinansiering av skolebøker, men lovforbudet må ikke bli så rigid at hefter og tilleggslitteratur ikke kan bli benyttet, uttaler landsstyret i KrFU.
