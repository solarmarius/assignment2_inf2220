
03.10.02
Magnhild Meltveit Kleppa, (Sp)
Privat rikdom og kommunal armod
Dei mange protestane og åtvaringane frå kommune-Noreg har i høgste grad vore reelle, seier Magnhild Meltveit Kleppa (Sp), leiar i Kommunalkomiteen. Regjeringa er ikkje villige til å motarbeide den åpenbare velferdskløfta som er i ferd med å utvikle seg. Tvert imot forsterkar dei ei utvikling der privat rikdom skal prioriterast framfor å sikre ein god skule og ei meir verdig eldreomsorg.
- Kommunane må setjast i stand til å løyse sine pålagde oppgåver. Viss ikkje vil vil vi sjå både skulenedleggingar, mindre heimebasert eldreomsorg, dårlegare skulefritidsordning og ikkje minst ein skule der kvaliteten blir prioritert ned i 2003. Denne situasjonen går Regjeringa inn i med åpne auger, og dei står sjølve ansvarlege for den situasjonen folk nå får merke på kroppen, seier Kleppa.
- Kommunane står oppe i ein økonomisk situasjon dei ikkje sjølv er herre over. Inntektene er bestemt frå Staten, mens utgiftene heng saman med eit høgt lønsoppgjer som delvis var ein følge av statsoppgjeret og svært høge pensjonsutgifter som skuldast dårleg avkastning i finansmarknadene.
- Det er fullt mogleg å unngå ei nedbygging av kommunalt tenestetilbod utan å sette nasjonaløkonomien over styr. Det handlar om å prioritere fellesgoder, framfor fortsatt auke i privatøkonomien til dei som har mest.
- Senterpartiet vil no arbeide for å sikre kommunane betre vilkår, slik at folk over heile landet opplever ein trygg og god kvardag, seier Kleppa.
