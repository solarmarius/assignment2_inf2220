
Dato: 07.11.00
FREMSKRITTSPARTIETS
STORTINGSGRUPPE
Fra: Siv Jensen, finanspolitisk talsmann (FrP)
FrP-forslag om helsetjenester i utlandet vedtatt
Stortinget finanskomite har i dag vedtatt sin innstilling om å bevilge 1 milliard  1000 millioner- kr. til sykebehandling i utlandet. Dette er et resultat av Carl I. Hagens forslag som ble fremmet ved Stortingets åpning i oktober.
Alle partier i Stortinget  unntatt Arbeiderpartiet  fant til slutt sammen om forslaget, og FrPs finanspolitiske talsmann Siv Jensen karakteriserer dette som en stor seier.
- Det er ikke først og fremst FrP, men pasientene i behandlingskøen som har vunnet, mener Jensen. - Det er åpenbart et enormt behov for å redusere ventelister for behandling og operasjoner ved norske sykehus. Nå gjør vi noe med dette, ved å kjøpe kapasitet i utlandet.
FrP ville gjerne få til mer. Vi foreslo 3 milliarder, og fikk gjennomslag for 1 milliard. Arbeiderpartiets egentlige grunn til å motsette seg bevilgninger i det hele tatt, kan ikke være annet enn at de synes at det er i orden at syke mennesker lider eller dør i sykehuskø, avslutter Jensen.
