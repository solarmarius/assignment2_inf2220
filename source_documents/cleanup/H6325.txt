
05.11.02
Senterungdommmens Landsforbund
Gi studentene råd til å reise miljøvennlig!
Senterungdommen forventer at de andre partiene på Stortinget støtter Senterpartiet sitt forslag om å gjenniføre studenrabbat på tog. Senterpartiets forslag vil gi 40% rabatt på hvite avganger og 60% rabatt på grønne.
I fjor fjernet KrF, Venstre, Høyre og Fremskrittspartiet studentrabatten på tog.
I sitt alternative statsbudsjett har Senterpartiet avsatt 35. millioner kroner til å gjenninnføre studentrabattordningen. Dette vil gi studenter en god tograbbat.
- Jeg er svært glad for at Senterpartiet i sitt budsjett viser at vi er til å stole på i miljø -og fordelingspolitikken. Studenter har trang økonomi og Senterpartiet vil gi studenter råd til å reise miljøvennlig, sier Vedum.
Senterungdommen håper nå Kristelig Folkeparti tar til fornuft og blir med på et budsjett med en bedre miljø- og sosial profil enn det Høyre vil ha.
- Det må være billigere å ta tog enn å reise med fly. I dag kan en student fly fram og tilbake mellom Oslo og Stavanger for 926 kr. En tilsvarende tur med tog koster 1332 kroner. Stortinget må endre på dette og gjeninnfør den gode studentrabbaten på tog, avslutter Vedum.
