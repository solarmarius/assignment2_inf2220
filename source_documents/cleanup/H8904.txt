
17. januar 2005
Arbeiderpartiet
Lørdag 12. og søndag 13. februar avholder Arbeiderpartiet sin 37. ordinære landskvinnekonferanse i Oslo.
Invitasjon til Arbeiderpartiets 37. ordinære landskvinnekonferanse
Konferansen holdes i Oslo Kongressenter, Folkets Hus. Konferansen starter lørdag kl. 09.55 og avsluttes søndag ca kl. 15.45.
Kvinnebevegelsen leder, Karita Bekkemellem Orheim, skal åpne konferansen, mens LO-leder Gerd-Liv Valla vil hilse landskvinnekonferansen.
På konferansens første dag skal partileder Jens Stoltenberg innlede om "Framtidens barne- og familiepolitikk" og Karita Bekkemellem Orheim om "Trygghet gir frihet - forslag til programinnspill fra kvinnebevegelsen". Etter innledningene blir det debatt.
På konferansens dag to, skal kvinnepolitisk sekretær innlede om kvinnevold. Deretter settes temaet prostitusjon på dagsorden, med innledninger av Dorit Otzen, Redken, og Kirsten Frigstad, Kirkens Bymisjon. Innledningene etterfølges av debatt.
Kjøreplan
Lørdag 12. februar
kl. 09.55 Kulturinnslag
kl. 10.15 Minnetale v/Karita Bekkemellem Orheim
kl. 10.20 Åpningstale v/Karita Bekkemellem Orheim
kl. 10.40 LO-leder Gerd-Liv Valla hilser landskvinnekonferansen
kl. 10.50 Konstituering
· godkjenning av fullmakter
· godkjenning av innkalling
· godkjenning av saksliste
· godkjenning av arbeidsordning
· valg av møteledere, sekretærer og komiteer
kl. 11.10 Framtidens barne- og familiepolitikk v/partileder Jens Stoltenberg
kl. 11.55 Trygghet gir frihet - forslag til programinnspill fra kvinnebevegelsen
v/ Karita Bekkemellem Orheim
kl. 12.15 Lunsjpause. Jens Stoltenberg og Karita Bekkemellem Orheim er tilgjengelig for pressen
kl. 13.15 Debatt
kl. 17.15 Frukt/kaffepause
kl. 17.35 Behandling av innkomne forslag
kl. 18.30 Slutt for dagen
Søndag 13. februar
kl. 09.00 Kulturelt innslag v/Christiansand Dameteater
kl. 09.20 Kvinnevold v/kvinnepolitisk sekretær Karin Yrvin
kl. 10.00 Prostitusjon
Innlegg v/Dorit Otzen, Redken og Kirsten Frigstad, Kirkens Bymisjon
kl. 10.30 Frukt- /kaffepause
kl. 10.45 Debatt
kl. 13.00 Lunsjpause
kl. 13.45 Redaksjonskomiteen for programinnspillet "Trygghet gir frihet"
kl. 14.45 Redaksjonskomiteen for andre saker
kl. 15.45 Avslutning
Presseservice
Flere opplysninger om landskvinnekonferansen vil bli lagt ut på www.dna.no i god tid før konferansen starter. Partiets hjemmeside vil også bli oppdatert med nyheter og vedtak fra konferansen både under og etter arrangementet.
Det blir avsluttende pressekonferanse etter konferansen, og det blir presselunsj lørdag 12. februar kl. 12.15. Vi ber om påmelding til denne lunsjen, hvor blant andre Karita Bekkemellem Orheim deltar.
Presseakkreditering til landskvinnekonferansen skjer til Tone Bråten - tlf. 24144000 eller tone.braaten@dna.no - helst innen 1. februar.
Forhåndsakkrediterte vil få tilsendt oppdatert informasjon om landskvinnekonferansen ca en uke før konferansestart.
