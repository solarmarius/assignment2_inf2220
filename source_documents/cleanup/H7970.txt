
6.11.2003
Eli Sollied Øveraas, stortingsrepr, Sp
Statsbudsjettet 2004:
Senterpartiet ynskjer ein målretta og aktiv næringspolitikk!
Senterpartiet ser med uro på den høge arbeidsløysa, og vil ha ein aktiv og målretta næringspolitikk med tanke på nye arbeidsplassar. Regjeringa sin næringsnøytralitet bidreg ikkje til vekst og optimisme for å sikre og skape aktivitet innanfor næringslivet. Næringslivet treng handling - ikkje oppskrifter på handlingslammelse!
Senterpartiet lanserer difor ein næringspakke til om lag 4,6 mrd kroner som kan bidra til om lag 17 000 nye arbeidsplassar.
Ei målretta satsing på marin sektor og verftsindustrien er blant Sp`s satsingsområde. Gjennom eit målretta program for verftsindustrien kan "storsamfunnet" bidra til å behalde dei mange kompetansearbeidsplassane vi har langs kysten. Sp foreslår difor å satse 200 millionar kroner til restaurering av bevaringsverdige jern- og stålfarty. Dei marine næringane er framtida. Føresetnaden er at forskning, produktutvikling, kommersalisering og markedsføring vert prioritert. Sp ynskjer ei langsiktig satsing på dette området og føreslår ei dobling av marint innovasjonsprogram fra 10 til 20 millioner kroner for 2004, samstundes som vi peiker på at innan 5 år bør satsinga vere på 100 millioner kroner.
Senterpartiet meiner at Norge skal ha Europas råaste infrastruktur! Avstandskostnadar gir næringslivet i distrikta dårlegare konkurranseforhold, difor MÅ transportkostnadane ned!
Senterpartiet føreslår difor 1 samferdselsmilliard for 2004 som eit bidrag til ein kraftig reduksjon for næringslivet sine kostnader.
Vidare satser Senterpartiet på ein offensiv distriktsprofil med bruk av økonomiske verkemiddel. Vi vil ha ein auke på 180 millioner kroner på det landsdekkande såkornfondet, og føreslår samstundes at staten tar eit større ansvar og risiko gjennom at den statlege støttesatsen vert auka fra halvparten til 2/3. Ei distriktsretta låneordning må bli gjenoppretta - i første omgang med 800 millioner kroner. Der private bankar ikkje er villeg til å ta risiko, må staten inn med sin kapitalstyrke for å legge grunnlaget for vekst og utvikling.
Reiselivsnæringa må styrkast slik at Norge i større grad vert markedsført som eit spennende reisemål overfor andre land. Difor vil vi styrke reiselivssatsinga med 100 millioner kroner.
Næringslivet ikkje minst i Møre og Romsdal, har gitt klare signal om permitteringsreglane. Sp vil utvide desse reglane til 52 veker for utvalde bransjer, men med 46 veker som ein hovedregel. Og Senterpartiet står fast på vedtaket frå våren 2003 om nettolønn for sjøfolk!
I ei tid med aukande arbeidsløyse er det viktig med tiltak og grep for å sikre at vi beheld kompetansen på det vi i Norge er dyktige på.
Når næringslivet i Møre og Romsdal krev handling fra sentrale politikarar,
,nyttar det ikkje å snakke om næringsnøytralitet og at verktykassa er tom!
