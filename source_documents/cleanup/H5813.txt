
06.05.2002
Kritisk til ny prising av ADSL
Bjørgulv Froyn som er Arbeiderpartiets telepolitiske talsmann på Stortinget, tok mandag kontakt med Telenor for å bli orientert om selskapets prising av ADSL. Som kjent har Telenor varslet at de vil gå bort fra fast pris. - Arbeiderpartiet er kritiske til alt som gjør det dyrere å bruke telenettet til datakommunikasjon. Nettet skal være tilgjengelig for flest mulige. Det en politisk oppgave å sørge for at teleselskapene ikke tar mer betalt enn nødvendig for å bruke nettet, sier Bjørgulv Froyn.
- Arbeiderpartiet er kritiske til alt som gjør det dyrere å bruke telenettet til datakommunikasjon. Nettet skal være tilgjengelig for flest mulige. Derfor er det en oppgave for oss å sørge for lavest mulige kostnader for brukerne av nettet. Det en politisk oppgave å sørge for at teleselskapene ikke tar mer betalt enn nødvendig for å bruke nettet, sier Bjørgulv Froyn Arbeiderpartiets telepolitiske talsmann.
Telenor varsler at de vil gå bort fra fast pris på ADSL. Telenor vil endre prisstrukturen mot at brukerne betaler for kapasiteten den enkelte bruker.
- Høyhastighetstilgang til nettet er viktig. ADSL er en betydelig del av tilbudet i Norge i dag. Fastpris gir en god forutsigbarhet for hva det koster den enkelte bruker å være koblet opp på nettet, sier Bjørgulv Froyn.
- Betaling for kapasiteten den enkelte bruker, det vil si hvor store mengder data den enkelte laster ned, kan i utgangspunktet være positivt. Men, det forutsetter at den enkelte bruker vet på forhånd størrelsen på det som lastes ned. Det kan ikke være slik at brukerne får regninga på etterskudd, sier Bjørgulv Froyn.
- Jeg vil ta kontakt med Telenor umiddelbart på mandag for å få en orientering om det som skjer. Vi vil så vurdere hva som vil være mulig å gjøre for å oppnå Arbeiderpartiets mål om at nettet skal være åpent for alle, sier Bjørgulv Froyn.
