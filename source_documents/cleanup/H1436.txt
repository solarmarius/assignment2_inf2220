
Dato: 28. mai 1999
FREMSKRITTSPARTIETS
STORTINGSGRUPPE
Fra stortingsrepresentantene John I. Alvheim og Harald T. Nesvik (FrP)
MENINGSLØST ARBEID MED ENDRINGEN AV LOV OM SPESIALISTHELSETJENESTER!!
Fremskrittspartiets gruppe stemte i går imot den nye loven om spesialisthelsetjenesten. Det er Fremskrittspartiets helsepolitiske talsmann
John I. Alvheim som uttaler dette i forbindelse med Stortingets behandling av proposisjonen om Lov om spesialisthelsetjenesten m.m.
Den nye spesialisthelsetjenesteloven, slik vi ser det, er ikke fremtidsrettet nok og dermed ikke egnet til å møte de utfordringer norske sykehus vil stå overfor i fremtiden.
Denne loven vil ikke gi norske borgere et bedre tilbud enn det vi har i dag. Derfor er de lovendringene som er foretatt i den innstillingen som Stortinget nå har vedtatt, helt meningsløse sier Alvheim. Ingen av de endringene som er nødvendige for å få fjernet helsekøene og økt kapasiteten i norsk helsevesen er foretatt. Stortinget har ikke gjort noe med ledelsesstrukturen i norske sykehus, organisasjonsformen blir den samme og tilknytningsformen som aksjeselskap eller stiftelse blir ikke godtatt av flertallet. Derfor velger vi å stemme imot hele loven sier Alvheim.
Vi hadde håpet at den nye loven skulle stille de samme krav til faglig forsvarlighet når det gjelder systemansvar til sykehuseier som den gjør til helsepersonellet påpeker Harald T. Nesvik og denne loven er ikke godt nok samordnet med helsepersonelloven som Stortinget nettopp har vedtatt sier Nesvik oppgitt.
Så lenge pasientene ikke har en lovfestet rett til behandling og sykehusne blir fristilt som aksjeselskap eller stiftelse slik at finansieringen gjennom fylkene kan bortfalle får vi aldri en spesialisthelsetjeneste i Norge som kan utnytte sine ressursser og arbeide effektivt avslutter FrP's representanter i Sosialkomiteen, Alvheim og Nesvik.
