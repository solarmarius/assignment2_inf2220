
24.01.03
Senterpartiet
Inger Enger spør om Miljøbil Grenland
Stortingsrepresentant Inger S. Enger, som er Senterpartiets representant i Energi- og miljøkomiteen, har i dag levert inn spørsmål til Stortingets spørretime som gjelder Miljøbil Grenland AS. Spørsmålet stiles til Miljøvernminister Børge Brende og kommer sannsynligvis opp den 5. februar. Spørsmålet har slik ordlyd:
Miljøbil Grenland AS har utvikla et konsept på EL-biler. Batteritypen de benytter, har unntak fra EU`regelverk fram til 2005. Utvikling av nytt, forurensingsfritt batteri er mulig hos SINTEF i Trondheim, men det koster 10 millioner. Miljøbil Grenland AS har skaffa 7 millioner fra private aktører. Søknad til Forskningsrådet rett før jul gav negativt resultat. Å skrinlegge et slikt nasjonalt miljøtiltak er ille. Hva vil ministeren gjøre for at Miljøbil Grenland AS ikke skal møte veggen rett før mål?
