
25.5.2005
Eli Sollied Øveraas, SP
Forslag om nytt takstsystem og auka fergebilletter for køyrety: Senterpartiet med støtte til NHO, Møre og Romsdal og Maritim Forening, Søre Sunnmøre
Senterpartiet støtter fullt ut næringslivet i Møre og Romsdal som seier nei til eit nytt takstsystem som kan medføre opp til 60 pst dyrare fergebillettar for køyretøy!
Senterpartiet har som målsetting at riksvegfergene på sikt skal bli gratis, og føreslo difor under budsjettbehandlinga for 2005 å auke løyvinga til drift av riksvegferger med 109 millionar kroner.
Senterpartiet har arbeidd aktivt for å få departementet til å sjå dei uheldige konsekvensane som ein får av prøveprosjekta med endringer av takstane på fergene. Prøveprosjekta har mange stader vore sett i gang UTAN at det lokale næringslivet har fått uttale seg. For mange bedrifter har dette ført til stor auke i transportkostnader, noko som gjer at forskjellane mellom sentrale strøk og distrikta vert større. Samstundes rammar dette systemet pendlarar som ikkje har noko anna alternativ enn å bruke eigen bil til jobben.
Mange lokalsamfunn, ikkje minst i Møre og Romsdal, er avhengige av ferger.
For desse samfunna er fergene ein del av vegen, og innbyggarar og næringsliv er avhengig av eit godt fergetilbod.
Statens Vegvesen sender ut på høyring forslag om eit nytt takstsystem som vil medføre auka utgifter for turister, bilister og næringsliv.
For turistfylke Møre og Romsdal kan dette føre til at mange reiselivsnæringer vert hardt ramma, samstundes som det medverkar til ei innføring av konkurransevridning i turist-Norge, der ikkje minst fergefylket Møre og Romsdal vert taparen.
Dette gjeld og for resten av næringslivet i fylket - forslaget bidrar til ei generell konkurransevriding av rammevilkåra.
Senterpartiet seier nei til forslaget frå Statens Vegvesen.
Senterpartiet vil auke løyvingane til drift av riksvegferger.
Og målsettinga om at riksfergenettet på sikt skal bli gratis, står fast!
