
12.september 2001.
Kristent Samlingsparti
Pressemelding fra
Hva skjer i Kristent Samlingsparti? (KS)
Da valgkampen for KS i år ble sterkt hemmet og skjemmet av informasjoner og aktiviteter rundt i fylkene i forbindelse med det såkalte "kvinnespørsmål", er jeg pålagt av det lovlig valgte sentralstyre:( 2001 -- 2003) å informere offentligheten med korte innblikk i den faktiske situasjonen:
Under et av landstyremøtene opplyste Ivar Kristianslund at han trakk seg som formann i partiet, for å konsentrere seg om sin valgkamp, og som redaktør av Nordisk Kristen Kringkasting.
Han ønsket å gjøre det som de gjorde i aposteldagene: Det ble kastet "krone og mynt"- det vil si:Herren selv skulle bekrefte om han skulle legge ned sitt formannshverv, eller bli sittende. Det ble lest fra Bibelen om dette og bedt over denne for alle forbløffende og uventende situasjonen.
Loddet falt på at Ivar Kristianslund skulle trekke seg fra formannsstillingen. Han ble bønnhørt. Forøvrig stilte Ivar Kristianslund (IK) kabinettspørsmål på en innstilling om kvinnens plass i familie, menighet og samfunn.
Denne komiteinnstilling var ikke forelagt partikretsene (Fylkene) på forhånd. IK hevdet at 2/3 flertall på hans kabinettspørsmål var ensbetydende med godkjenningen som varig vedtak så lenge partiet eksisterer. Det var sterk motstand mot denne konklusjonen av IK.
Det allmenne syn på det i KS er at "kvinnespørsmålet" skal ut til vurdering i alle fylkeslag og deretter legge konklusjonene frem på neste landsmøte til avgjørelse. I § 5 står det også at alle medlemmer, både kvinner og menn har samme plikter og samme rettigheter. Noe de fleste regnet som en offentlig sannhet i dagens Norge.
Når IK nå personlig og uten hverken rett eller lovlig grunn, skriver i flere brev at han avsetter den lovlig valgte formannen Ørnulf Nandrup og det lovlig valgte sentralstyre, og innsetter seg selv og et av ham utvalgt sentralstyre, er det umulig å ta dette seriøst fra sittende styre. (Det gjøres jo slike kupp i forskjellige bananrepublikker.) Men situasjonen i partiet er så uklar for mange i partiet og for offentligheten , at den lovlige valgte formann (ØN) og sittende sentralstyre sender eksklusjonsbrev med øyeblikkelig virkning til IK og hans 3 medspillere.
Ulovligheten av IK og hans medarbeidere har tvunget oss til juridisk bistand, og til utelukkelse fra KS for disse 4 personer: IK ,Jørgen Høgetveit, Stein Henriksen og Svein Brattgjerd.
For det lovlig valgte sentralstyret, Ørnulf Nandrup.
