
Onsdag 9. juli 1997
KLART TVERRPOLITISK FLERTALL FOR KONTANTSTØTTE
Det er flertall i samtlige politiske partier, med unntak av Rød Valgallianse, for å innføre en kontantstøtteordning, i kombinasjon med barnehageutbygging. Det viser en meningsmåling som MMI har foretatt for Kristelig Folkeparti. Oppslutningen om kontantstøtten er størst i aldersgruppen mellom 25 og 39 år, som er den aldersgruppen med flest småbarnsforeldre. Målingen ble presentert på en pressekonferanse i Oslo onsdag formiddag.
PARTI K.STØTTE/BHAGE BARNEHAGE VET IKKE
Totalt 54 % 25 % 20 %
Arbeiderpartiet 46 % 37 % 17 %
Senterpartiet 63 % 22 % 16 %
Høyre 63 % 23 % 14 %
SV 50 % 42 % 7 %
KrF 80 % 8 % 12 %
Fremskrittspartiet 56 % 24 % 19 %
Venstre 62 % 16 % 22 %
RV 26 % 56 % 18 %
Andre 42 % 15 % 43 %
"Hjemmesitter" 67 % 16 % 17 %
"Vet ikke" 50 % 21 % 29 %
ALDER K.STØTTE/BHAGE BARNEHAGE VET IKKE
18 - 24 år 47 % 22 % 31 %
25 - 39 år 68 % 22 % 10 %
40 - 59 år 54 % 32 % 14 %
60 år og mer 42 % 22 % 35 %
(Grunnlag: 948 personer, intervjuet mellom 23. og 26. juni)
Når KrFs kontantstøttemodell er den som har størst oppslutning, er det fordi KrF ikke tar penger fra barnehagene for å finansiere kontantstøtten. Dermed blir målsettingen om full barnehagedekning oppfylt.
