
31.05.99
FREMSKRITTSPARTIETS
STORTINGSGRUPPE
fra Stortingsrepresentantene Per Sandberg og Per Roar Bredvold
FREMSKRITTSPARTIET KREVER UTSETTELSE AV OT PRP NR 58 OM REKLAME FOR LIVSSYN OG POLITISKE BUDSKAP I KRINGKASTING !
Fremskrittspartiets medlemmer i Familie-, kultur-, og administrasjonskomiteen vil i komiteens møte i dag kreve at komiteen utsetter behandlingen av Ot prp nr 58 om reklame for livssyn og politiske budskap i kringkasting.
Bakgrunnen for forslaget er at Fremskrittspartiet vil kreve at det avholdes en åpen høring om de kompliserte og uavklarte juridiske spørsmål i saken som gjelder forholdet til grunnlovens § 100, Den europeiske menneskerettskonvensjon og FNs konvensjon om sivile og politiske rettigheter, sier stortingsrepresentant Per Roar Bredvold.
Det er vår oppfatning at komiteen har satt seg alt for dårlig inn i disse spørsmål, og at saken derfor vil bli avgjort på sviktende grunnlag, uttaler Bredvold.
