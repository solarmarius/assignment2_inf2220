
20.05.2005
Audun Lysbakken, stortingsrepresentant for SV
- Nå skal kyniske pyramidespill vekk
SV er glad for at regjeringen i dag har lagt fram et etterlengtet lovforslag mot de kyniske pyramidespill vi har hatt i Norge. SVs stortingsrepresentant Audun Lysbakken, som i lengre tid har etterlyst handling fra regjeringen, sier SV vil bidra til at saken blir behandlet i Stortinget så fort som mulig.
- Regjeringen har somlet fryktelig i arbeidet mot pyramidespill, og må bære ansvaret for at Norge har blitt en frihavn for pyramider. Når det nå endelig kommer en lov er det i seineste laget, men SV er glade for at vi endelig får gjennomslag for en strengere lovgivning, sier Audun Lysbakken.
Lysbakken mener loven skulle vært på plass for flere år siden, men sier at presset på Valgjerd Svarstad Haugland endelig har virket med at regjeringen nå har valgt å legge frem et forslag for Stortinget.
- SV vil nå gå gjennom enkeltbestemmelsene i det nye lovforslaget for å få vurdert om de er strenge nok. Vi vil søke samarbeid med regjeringspartiene for å få i havn et sterkt nok lovverk, sier Lysbakken
