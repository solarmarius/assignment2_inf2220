
07.03.02
Fra stortingsrepresentant Arne Lyngstad, KrF
Statlig religionspolitikk - nødvendig utfordring!
- En viktig videreføring av den kirkelige reformprosess for økt kirkelig selvstyre. Dette sier Arne
Lyngstad, kirkepolitisk talsmann for KrF om forslaget fra Bakkevik-utvalget.
- Utvalget utfordrer oss på å utvikle en samlet statlig religionspolitikk. Dette er en nødvendig utfordring som KrF vil ta. Religionsfriheten tilsier likestilling mellom tros- og livssynssamfunn, og staten bør være aktivt støttende til dens virksomhet. Dette uttaler Arne Lyngstad (KrF).
- Bakkevik-utvalget har levert et spennende forslag som i stor grad er sammenfallende med forslagene fra kirkepolitisk utvalg i KrF (høsten 2000). Det er en videreføring av den kirkelige reformprosess for økt kirkelig selvstyre. Kirkestatsråden bør snarest mulig starte arbeidet med å opprette et offentlig utvalg med representanter fra Den norske kirke og staten, som jobber videre med forslagene, sier Lyngstad.
KrF vil i det videre arbeid legge stor vekt på å styrke båndene mellom folk og kirke. Den norske kirke vil også i framtida være en folkekirke for hele landet, og dette er svært viktig for KrF. Dette mener Arne Lyngstad.
