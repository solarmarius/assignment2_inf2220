
10.09.2004
ARBEIDERPARTIETS STORTINGSGRUPPE
Invitasjon til seminar om innstillingen fra Arbeiderpartiets kystutvalg
Det inviteres til seminar tirsdag 14. september kl.12.30 - 14.00 i Stortingets auditorium der lederen for Arbeiderpartiets kystutvalg Karl Eirik Schjøtt-Pedersen vil redegjøre for Kystutvalgets innstilling.
Innstillingen fra Kystutvalget er et omfattende dokument som inneholder en rekke konkrete forslag for en kraftig satsing på næringsutvikling og verdiskaping i kystområdene. Arbeidet kom i gang som et resultat av at Arbeiderpartiets landsmøte i november 2002 vedtok at det er behov for en ny og helhetlig kystpolitikk, og sentralstyret oppnevnte i januar 2003 en arbeidsgruppe for å utarbeide et debattopplegg om kystpolitikk til bruk i partiorganisasjonen.
Utvalget har bestått av ni av partiets stortingsrepresentanter, og innstillingen er en del av arbeidet med programmet for neste stortingsperiode. Etter en lang og grundig prosess med rådslag og debatter i partiorganisasjonen ble utvalgets innstilling presentert i Tromsø fredag 10. september. På grunn av stor interesse inviteres det til seminar førstkommende tirsdag.
Kystutvalgets innstilling finner dere her: .
