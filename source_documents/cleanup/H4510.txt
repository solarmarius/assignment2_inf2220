
torsdag 25. januar 2001 10:54:04
Venstre aksjonerer mot atomtransport:
Sender protestbrev til Putin
Venstre lanserer nå en tjeneste på sine nettsider der man kan sende et elektronisk protestbrev til Russlands president Vladimir Putin. Bakgrunnen er de russiske planene om å drive kommersiell handel med atomavfall, og transporten av denne typen avfall langs norskekysten.
Tidligere har Venstre-folk i kystfylkene gått ut med krav om sikring av en eventuell slik transportrute til den norske regjeringen. Nå vil Venstre dra i gang en mer omfattende protestaksjon som går direkte til den russiske presidenten. I protestbrevet heter det blant annet at den norske kystlinjen har et røft klima og er sårbart for miljøinngrep, samt at Russland bør løse problemene med håndtering av eget atomavfall før de vurderer å importere denne typen avfall fra andre land.
Brevutkastet som ligger på Venstres nettsider er redigerbart og kan sendes til Vladimir Putin med et enkelt klikk. Adressen er http://www.venstre.no/protest
