
Stortinget, 22. september 2004
Trine Skei Grande, parlamentarisk leder i Venstre
Venstre beklager Naturkrafts avgjørelse
Det er beklagelig at Naturkraft nå velger å benytte sin tildelte konsesjon til bygging av forurensende gasskraftverk.
Venstre håper fortsatt det vil bli mulig med et samarbeid mellom det offentlige og de private aktørene om bygging av gasskraftverk med CO2 håndtering, sier Skei Grande.
Et stortingsflertall bestående av Arbeidepartiet, Høyre og Fremskrittspartiet åpnet for tildeling av tre konsesjoner til bygging av forurensende gasskraftverk. Disse konsesjonene har hittil av økonomiske årsaker ikke blitt benyttet. ­ Venstre beklager at Naturkraft nå velger å ta i bruk en av disse konsesjonene. Særlig beklagelig er det at de velger å benytte gammel forurensende teknologi nå når utslippsfri teknologi er et reelt alternativ, sier Skei Grande.­ Vi har stor tro på fortsatt offentlig privat samarbeid om bygging av gasskraftverk med CO2-håndtering. Venstre vil fortsatt jobbe for at det første gasskraftverket som bygges i Norge er utslippsfritt, avslutter Skei Grande.
