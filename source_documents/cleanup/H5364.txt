
21.11.01
Stortingsrepresentant Christopher Stensaker (FrP)
Afghanistan en utfordring
Fremskrittspartiet mener at Norge nå må se situasjonen i Afghanistan i et langsiktig perspektiv.
- Den situasjonen som er i ferd med å dannes i Afghanistan er utfordrende på flere områder , sier Christopher Stensaker, medlem av utenrikskomiteen for FrP.
- Det har igjennom media fremkommet at enkelte ledere i Nordalliansen nekter å ha fremmede styrker på afghansk jord. Problemet som lett kan oppstå, er at det på nytt etableres et nytt undertrykkende totalitært regime i Afghanistan. Det er jo nettopp et slikt regime vestlig militærmakt har brutt ned i landet, sier Stensaker videre.
- Det må nå tas initiativ i FN og NATO til en opprettelse av et styre som har en sammensetning som representerer et flertall av de ulike grupper i Afghanistan.
- Den humanitære katastrofen i området må også bekjempes. Derfor ønsket FrP å prioritere bruken av nødhjelpsmidler til arbeidet i Afghanistan, og har øket overføringen til nødhjelp med totalt 250 mill. kroner. Dette er viktig for å unngå store flyktningeproblemer og en sult- katastrofe, sier Stensaker avslutningsvis.
