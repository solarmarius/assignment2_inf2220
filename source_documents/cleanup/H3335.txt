
torsdag, 24. februar 2000
Frå stortingsrepresentant Ingebrigt Sørfonn
Kvinnefiendtleg pensjonspolitikk frå Arbeiderpartiet
-Eg er undrande, ja uforståande til at Arbeiderpartiet vil vera med på å opna for at det skal vera høve til å avtala pensjonsnedbetalingane ned til 10 år. Dette uttalte medlem av stortingest finanskomite Ingebrigt Sørfonn (KrF), under Odelstingets behandling av Lov om innskotsbasert tenestepensjon. Dette er kvinnediskriminerande og lite framtidsretta politikk, hevdar han.
Sentrumspartia går inn for at pensjonsytingane skal vare livet ut, men kommer i mindretal mot Arbeiderpartiet, Høgre og Frp sine stemmer. Dette vil i praksis innebere at pensjonsytingane frå føretakspensjonene kan opphøyra ved fylte 77 år. Sørfonn meinar at dette er med på å gjere framtida usikker for pensjonistane.
-Gjennomsnitts levealder aukar. I tillegg ser me at pensjonistane gjennomsnittleg har betre helse og førleik enn før. Framtida vert det truleg slik at pensjonistane bur i lettstelte husvære, med høve til å kjøpa ulike daglege, nødvendige tenester. Dessutan oppfattar eg at ei avkorting av pensjonsutbetalingsperioden må vera sterkt kvinnediskriminerande, sa Sørfonn i dagens Odelstingsdebatt.
