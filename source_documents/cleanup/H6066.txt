
3. juli 2002
FrPs formann Carl I. Hagen
Sannheten skal frem:- Asyladvokatene må si fra om løgnene
- En asyladvokat bør ha en klar plikt til å varsle UDI når en asylsøker ber om hjelp til å fabrikkere falske argumenter, sier FrPs formann, Carl I. Hagen i en kommentar.
Onsdag ble det kjent at advokater som arbeider med asylsøknader ofte får spørsmål fra asylsøkere om hva slags historier de skal servere norske myndigheter for å få oppholdstillatelse.
- Disse asyladvokatene lever av fellesskapets midler, og bør kjenne sitt ansvar. Hvis skattepenger skal brukes til advokathjelp i asylsaker, må vi kunne forlange at advokatene slår alarm når de oppdager at en asylsøker farer med løgn. Denne informasjonen bør i være kjent for UDI når vedkommendes asylsøknad skal behandles. Og i slike tilfeller bør asylsøknadene avslås uansett, sier han.
