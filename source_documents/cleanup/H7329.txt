
11.07.03
Liv Signe Navarsete, nestleiar i Senterpartiet
Noreg gror att med dagens landbrukspolitikk
Eit ope og vakkert kulturlandskap føreset eit levande landbruk! Gjengroing av kulturlandskapet er eit resultat av at det ikke lenger er beitedyr og at det ikkje løner seg å dyrke gras på marginale område, seier Sp-nestleiar Liv Signe Navarsete.
På NRK Dagsnytt kunne ein i dag høyre at gjengroing er i ferd med å bli eit større problem enn hyttebygging for tilgjenge til strandsona. Dette er eit problem som ikkje berre er gjeldane for strandsona rundt Oslofjorden. Dei som reiser rundt i sommar-Noreg vil oppleve grøne tunnellar der skogen hindrar utsyn både til fjord og fjell og det vert stadig vanskelegare å ta seg fram om ein vil nyte naturen enten ved fjorden eller i innlandet.
Dersom vi skal behalde den opne og vakre kulturlandskapen som har særprega Noreg må landbrukspolitikken leggjast om slik at talet på beitedyr vert halde oppe, og det igjen blir lønsamt å drive landbruk også i marginale område.
