
7/11-01
- Økte egenandeler vil gi flere fattige
- Arbeiderpartiet er glad for at den nye Bondevik-regjeringen også er opptatt av fattigdom. Mange av tiltakene i vårt budsjettforslag er fulgt opp. Det er gledelig, og vi ser fram til å samarbeide om dette, sier Bjarne Håkon Hanssen som er fraksjonsleder i Sosialkomitéen. - Samtidig er vi bekymret for baksiden av medaljen. Helheten vil vi se når det nye budsjettet legges fram fredag. Her har det vært spekulert i kutt i tiltakene for å få arbeidsledige i jobb. Det vil gi flere fattige. Regjeringspartiene har også ved flere anledninger tidligere gått i mot forslag om gratis læremidler for alle i den videregående skole. En slik politikk for økte egenandeler er noe som vil gi flere fattige. Like viktig som å hjelpe de som har minst, er det i tillegg å hindre at flere blir fattige, understreker Hanssen.
- Arbeiderpartiet er glad for at den nye Bondevik-regjeringen også er opptatt av fattigdom. Mange av tiltakene i vårt budsjettforslag er fulgt opp. Det er gledelig, og vi ser fram til å samarbeide om dette, sier Bjarne Håkon Hanssen i en pressemelding 6. november 2001.
Samtidig er vi bekymret for baksiden av medaljen. Helheten vil vi se når det nye budsjettet legges fram fredag. Her har det vært spekulert i kutt i tiltakene for å få arbeidsledige i jobb. Det vil gi flere fattige. Regjeringspartiene har også ved flere anledninger tidligere gått i mot forslag om gratis læremidler for alle i den videregående skole. En slik politikk for økte egenandeler er noe som vil gi flere fattige. Like viktig som å hjelpe de som har minst, er det i tillegg å hindre at flere blir fattige. Det der blant annet derfor Arbeiderpartiet går inn for billigere barnehager, gratis grunnskole og lavere egenandeler i helsevesenet.
Vi legger merke til regjeringen øker barnetillegget til uførepensjonister, justerer satsene for sosialhjelp og øker minstefradraget. Dette er i tråd med forslag Arbeiderpartiet allerede har fremmet.
Når det gjelder kontantstøtten, går den nye regjeringen inn for at den skal holdes utenfor beregningen av sosialhjelp. Det straffer økonomisk de sosialhjelpsmottakere som velger å ha barna i barnehage. Da blir det blant annet vanskeligere for enslige forsørgere med slik stønad å gå ut i arbeid eller utdanning, fordi man taper penger på det.
Arbeiderpartiet har økt bostøtten inneværende år. Det er mye bedre å øke den generelle bostøtten, enn å styrke tilskuddet til lys og varme. Dette fordi dette tilskuddet bare treffer de som er trygdede. Barnefamilier eller enslige forsørgere er de som i dag kommer dårligst ut av bostøtteordningen. Dette tiltaket ser derfor ikke ut til å nå de som trenger bostøtteordningen mest.
Stoltenberg-regjeringen bygde ut behandlingskapasiteten for rusmisbrukere og doblet antallet som fikk metadonbehandling. Bondevik-regjeringen kommer med positive, men lite konkrete signaler om å følge opp denne linja.
Bjarne Håkon Hanssen viser for øvrig til at det ble varslet en lang rekke tiltak i statsbudsjettet som inkluderer flere i arbeidslivet, hjelper bostedsløse og gir billigere helsetjenester.
