
Stortinget, 17. mars 2000
FREMSKRITTSPARTIETS
STORTINGSGRUPPE
fra Hans J. Røsjorde (FrP), Leder av Stortingets forsvarskomité
POSITIVT VALG!
- Utnevnelsen av Bjørn Tore Godal som ny Forsvarsminister er et positivt valg, sier lederen av Stortingets forsvarskomité, Hans J. Røsjorde fra Fremskrittspartiet, i en kommentar til regjeringsskiftet.
Røsjorde sier at den nye Forsvarsministeren bør kunne gi et godt bidrag til å opprette den ubalanse som Forsvaret gjennom de siste årene har blitt rammet av.
- Godals solide sikkerhetspolitiske erfaring, sammen med flere år i Forsvarskomiteen på Stortinget, vil kunne gi tyngde til å treffe riktige valg for forsvaret i en utfordrende tid, sier komitelederen.
Røsjorde håper at perioden med å bruke forsvarsbudsjettet som salderingspost nå er over: - Godals forsvarspolitiske veivalg vil bli nøye fulgt, lover Røsjorde avslutningsvis.
