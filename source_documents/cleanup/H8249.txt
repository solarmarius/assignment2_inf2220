
25.3.2004
Sp
Morten Lund og Magnhild Meltveit Kleppa:
SENTERPARTIET VIL LOVFESTE DEN FEMTE FERIEUKA
Senterpartiet fremmer i Odelstinget et privat forslag om å endre Ferieloven slik at alle arbeidstagere sikres fem uker ferie. Dagens lovtekst tilsier 4 uker og en dag ferie.
Ved Tariffoppgjøret 2000/2001 fikk mange grupper en femte ferieuke. Det praktiseres i dag fem ukers ferie på de aller fleste arbeidsplasser som følge av tariffavtale eller lokal avtale på den enkelte arbeidsplass. Det er den vanlige oppfatning at 5 ukers ferie er innført som en rettighet for alle i Norge.
Det finnes imidlertid noen eksempler på at man ikke har nådd fram til enighet om fem ukers ferie, og der uenighet om feriens lengde har blitt et vanskelig tema. Forslagsstillerne mener tida er inne for å sikre alle arbeidstagere 5 ukers ferie.
