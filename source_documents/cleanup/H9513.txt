
Oslo, 16. august 2005
Olaf Thommessen, Venstre
- FrP blant Europas ekstreme høyrepartier
- Venstres Olaf Thommessen reagerer sterkt på FrPs nye valgkampbrosjyre der de bruker sitatet "gjerningsmannen var av utenlandsk opprinnelse".
- Denne brosjyren er helt forferdelig. Dette plasserer FrP på ytterste høyreside i Europeisk politikk, sier Thommessen. Thommessen peker på at FrP her forsøker å gjøre sin buskagitasjon stuerein. - Dette er en argumentasjon som vi tidligere har sett Le Pen i Frankrike og Haider i Østerrike stå for, nå er den norske debatten brakt ned på dette nivået, sier Thommessen.
Thommesen tror ikke FrP vil tjene på denne type skremselspropaganda.
- Forhåpentligvis bidrar dette til at partiet støter fra seg velgere, avslutter Thommessen.
