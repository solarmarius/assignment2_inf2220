
Tirsdag 13. oktober 1992
Høstens første spørretime i Stortinget:
KONSEKVENS AV SKATTEREFORMEN OPP I SPØRRETIMEN
Stortingsrepresentant Helga Haugen (KrF, Aust-Agder) tar i høstens første spørretime opp med finansminister Sigbjørn Johnsen en konsekvens av skattereformen som har ført til at mange bedriftsledere har måttet trekke seg fra sin rolle som aktiv eier, og bli passiv eier. "Dette betyr i mange tilfeller tap i ledelse og motivasjon," påpeker Helga Haugen, som spør om departementet er villig til å vurdere tiltak for aksjeselskap med aktive eiere for å rette opp noe som oppleves som negativt for mange små og mellomstore bedrifter.
