
11.10.02, Stortinget
Odd Roger Enoksen, Senterpartiet
Jimmy Carter er en god fredsprisvinner
- Senterpartiet er godt fornøyd med at Jimmy Carter blir tildelt årets fredspris for sin lange innsats gjennom flere tiår for fred. Dette er en anerkjennelse av en mann som etter sin tid som president har viet sitt liv til å skape forsoning i konfliktfylte områder i verden. Tildelingen er også et godt signal til fredskreftene i det amerikanske samfunnet, og vil forhåpentligvis styrke troen på brobygging og internasjonalt samarbeid, sier leder i Senterpartiet, Odd Roger Enoksen.
- Dette er en fornuftig tildeling. Carter har et helt annet syn på USAs rolle i verdenssamfunnet og samarbeid for fred og utvikling, enn Bush-regimet har. Jeg håper tildelingen av Nobels fredspris vil inspirere fredskreftene i USA til videre innsats, sier Enoksen.
