
Nr. 14 - 23. august 2003
Valgkampinformasjon fra Arbeiderpartiet
Dette skjer i dag
Jens Stoltenberg driver valgkamp i Oslo: Kl. 11.30 besøker han Tamilsk ressurs- og veiledningssenter, Rommen, og fra kl. 12.45 er det valgkampaktiviteter på Alna Senter, hvor han har appell kl. 13.00. Kl. 13.15 vises forestillingen "Ellen + Rune = Oslo".
Reagerer sterkt på Schnitlers påstander
Arbeiderpartiets sekretær Martin Kolberg er forferdet over at lederen i Oslo Høyres økonomistyre Didrik Schnitler påstår i TV2-nyhetene fredag kveld at LO krever gjenytelse for sin pengestøtte til Arbeiderpartiet.
- Dette er en ren avledningsmanøver for å få fokus bort fra presset mot Oslo Høyres hemmelighold. Støttet fra LO gis i full åpenhet, og selvfølgelig krever de ikke gjenytelser for sin pengestøtte. Da hadde vi aldri tatt imot, sier Martin Kolberg.
Han avviser også at Arbeiderpartiet sverter private givere, slik Schnitler hevder.
- Det er ikke galt at velstående personer gir penger til Høyre. Det er hemmeligholdet vi vil til livs. Folk må få vite om det. Schnitler vet selvfølgelig at det er det denne debatten dreier seg om. Nå må Oslo Høyre slutte å snakke om noe annet enn det saken gjelder, og heller fortelle hvem det er som finansierer Høyres valgkamp i Oslo. Slik at vi kan komme videre og diskutere politiske spørsmål, sier Kolberg .
Påstand om skatteskjerpelser er ny bløff fra Høyre
Høyres påstander de siste dagene om at Arbeiderpartiet vil skjerpe skattene er en ny bløff fra Høyre. Sannheten er at vi har foreslått skattelettelser i budsjettene for de to siste årene, men ikke så store og så usosiale som de regjeringen har fått vedtatt. Vi har prioritert de med de laveste inntektene og næringslivet. Dette utspillet tyder på at folk i Høyre begynner å bli desperate, sier Arbeiderpartiets finanspolitiker Svein Roald Hansen.
Les mer her:

Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
