
05.09.02
Stortingsrepresentant Eli Sollied Øveraas, Sp
Dramatisk for norsk industri!
Dagens situasjon med høy rente og sterk krone er særlig problematisk for den eksportretta industrien. Bare i løpet av mai og juni har 4000 arbeidsplasser gått tapt. Dette er urovekkende!
At finansminister P.K.Foss karakteriserer uroen fra NHO og LO som svartmaling, er en utrolig arrogant, og kan også tyde på ansvarsfraskriving fra regjeringen i den dramatiske situasjonen norsk næringsliv er inne i.
Senterpartiet mener det er et sterkt behov for et tverrpolitisk engasjement.
Vi har alle- både opposisjonspolitikere og politikere i posisjon- et stort ansvar.
På denne bakgrunn har Senterpartiets leder, Odd Roger Enoksen, invitert alle de andre partiene på Stortinget til å inngå et bredt industripolitisk forlik.
Det kan m.a. være behov for at Regjeringen tar initiativ til å presisere Norges Bank og sentralbanksjefen sitt mandat i pengepolitikken på en slik måte at inflasjonsmålet balanseres i forhold til målet om en stabil kronekurs og hensynet til produksjon og sysselsetting!
Invitasjonen er sendt de parlamentariske lederne på Stortinget 21.aug.2002.
Arbeiderpartiet og Sosialistisk Venstreparti har så langt gitt positive tilbakemeldinger på Senterpartiets henvendelse.
Vår utfordring går nå til regjeringspartiene:
Si ja til vår invitasjon, slik at vi i fellesskap kan bidra til å hindre at tusenvis av norske arbeidsplasser forsvinn!
