
Stortinget, 11. mai 2004
May Britt Vihovde, Stortingsrepresentant for Venstre
Om Oljemeldingen: Viktige miljøhensyn og god ressursutnyttelse
­ Venstre er godt fornøyd med at Regjeringens oljemelding tar viktige miljøhensyn, og at det ikke åpnes for petroliumsaktivitet i Lofoten. Meldingen legger også opp til en fornuftig og langsiktig ressursutnyttelse der økt utvinningsgrad og haleproduksjon står sentralt, sier May Britt Vihovde.
For Venstre er det viktig å stimulere til haleproduksjon og utnyttelse av allerede eksisterende felt. I revidert nasjonalbudsjett legger regjeringen til rette for å bruke skatteinsentiver for å oppnå dette. ­ Venstre ønsker en skånsom oljeutvinning og en fornuftig ressursutnyttelse, der høyere utvinningsgrad fra eksisterende felt vektlegges, sier Vihovde I revidert nasjonalbudsjett øker regjeringen satsningen på petroleumsforskning med 1 mrd. Regjeringen trapper også opp satsningen på CO2-frie gasskraftverk. Fondet skal finansiere utprøving av ny teknologipilot og demonstrasjonsanlegg for gasskraftverk med CO2-håndtering. ­ Forskning og utvikling på energiområdet er nøkkelen til en mer miljøvennlig oljeutvinning, avslutter Vihovde.
