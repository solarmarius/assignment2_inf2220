
23.8.2005
SV
NUPI arrangerer møte om utenrikspolitikk i en rød-grønn regjering
Tirsdag 23. august kl 1400-1600 arrangerer NUPI et møte om norsk utenrikspolitikk i en ny rød-grønn regjering. Les mer om arrangementet her:
.
Kristin Halvorsen, SVs leder, vil holde et 45 minutters foredrag om behovet for en ny og offensiv utenrikspolitikk i Norge. Hovedbudskapet er at en ansvarlig, interessebasert utenrikspolitikk må gjenreises. Dette gjelder særlig i Nordområdene, men vi trenger også en langt mer aktiv Europapolitikk. Halvorsen vil også redegjøre for hvordan Norges rolle som fredsnasjon kan rendyrkes i en ny regjering, og behovet for reform av utenriksrikstjenesten i tråd med nye utfordringer.
Vi setter pris på en kritisk offentlig debatt om Norges rolle i verden og hvordan norske egeninteresser hevdes internasjonalt. Som en sentral aktør i den utenrikspolitiske debatten vil vi gjerne gjøre deg spesielt til oppmerksom på at dette møtet finner sted. En eventuell rød-grønn regjering vil møte store utfordringer, men også forventninger til en ny kurs i utenrikspolitikken. I den situasjonen har vi stort behov for bidragene fra et krevende og kunnskapsrik utenrikspolitisk miljø, som du er en viktig del av.
Møtet finner sted i NUPIs lokaler på C.J. Hambros pl. 2 D i Oslo.
