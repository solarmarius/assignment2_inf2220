
14.01.99:
Jørgen Holte,
Pressemelding frå
POSITIVT AT AP HAR SNUDD I SAKA OM FRAKTUTJAMNING FOR DRIVSTOFF
Det er positivt at Arbeidarpartiet har snudd når det gjeld fraktutjamningsordninga for drivstoff, seier Senterpartiets finanspolitiske talsmann Jørgen Holte. Dette går fram av eit forslag som Arbeidarpartiet har levert inn i forkant av odelstingsdebatten om saka. Her vert det foreslått at den gamle fraktutjamningsordninga blir gjeninnført inntil ei eventuell ny ordning ligg føre.
Det er gledeleg at Ap har snudd i denne saka. Så seint som ved budsjetthandsaminga i desember i fjor gjekk Ap inn for å avvikle denne ordninga.
Denne nye utviklinga i saka kan tyde på at Sentrumspartia kan få støtte for ei ny og betre ordning med sikte på tilnærma lik bensinpris over heile landet, seier Jørgen Holte.
