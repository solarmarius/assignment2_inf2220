
2001
Naturlovpartiet
INTRODUKSJON
Naturlovpartiet er etablert for å innføre naturens intelligens i politikken.
Regnbuen symboliserer at alle politiske farger kan forenes med NLPs vitenskapelige underbygde program. Vi vil danne lokalstyrer som forener de beste ideer og talenter fra alle politiske partier og samfunnsområder - kommunestyrer og fylkesting som kan ivareta alles interesser.Naturlovpartiet - et parti for alle
Naturens intelligens
Naturens intelligens er en altomfattende lovmessighet, Naturens Lov, som feilfritt styrer hele universet og spontant opprettholder perfekt orden. Naturens Lov er virksom i og utenfor hver og en av oss. Automatisk regulerer den aktiviteten i kroppens celler, samtidig som den styrer planeter, solsystemer og galakser. Den opprettholder både enhet og mangfold samtidig. Alt dette skjer uten problemer. Naturlovpartiet har metodene som gjør det mulig for individet og samfunnet å fungere på den samme problemfrie måten som naturen gjør.
Vitenskapens lys i politikken
Naturlovpartiet skiller seg fra de øvrige partiene fordi det er Norges første politiske parti som bygger sitt program på vitenskapelige prinsipper, ikke på en bestemt ideologi eller isme. Mer enn 500 vitenskapelige undersøkelser som er utført ved 215 universiteter og forskningsinstitusjoner verden over, bekrefter at Naturlovpartiets handlingsprogram virker.
Den kollektive bevissthet
Individuell bevissthet styrer individuell tenkning og atferd, på samme måte som den kollektive bevissthet i et samfunn - summen av alle enkeltindividers bevissthet - er den primære drivkraft i samfunnet. Kollektiv og individuell bevissthet påvirker hverandre gjensidig.
Naturlovpartiet
Naturens Lov vil alltid være nærende og utviklende for hele samfunnet. Vårt ideal er å operere fra det området i skapelsen som forener alle naturlovene. Dette feltet omtales i fysikken som "enhetsfeltet for alle naturlover". Fra dette området styres alt på den mest effektive måte, med uendelig presisjon, orden og dynamikk. Naturlovpartiets mål er at samfunnet skal administreres ut fra enhetsfeltets nivå ved hjelp av naturens egen uendelige intelligens. Bare fra dette fundamentale nivået av Naturens Lov kan kaos fjernes fra livets overflate. Naturlovpartiet tilbyr både intellektuell forståelse og direkte erfaring av naturlovene. Fordi den kollektive bevissthet er summen av alle enkeltindividers bevissthet, vil den kollektive bevissthet heves ved at en hever den enkeltes bevissthet. Dette fører til at hele samfunnet kan begynne å leve i harmoni med naturlovene, noe som vil resultere i et mer balansert liv, hvor en får oppfylt sine ønsker og behov, samtidig som en fremmer vekst og velstand i hele samfunnet.
Et liv i harmoni med Naturens Lov er den eneste løsning
Dette er ikke noen abstrakt idé. Vi vet for eksempel at naturlige, forebyggende helseprogrammer, som styrker menneskets immunforsvar, er den mest effektive metode til å forebygge sykdommer, bedre helsen og redusere helsevesenets kostnader. Politikk som bygger på metoder som er i harmoni med Naturens Lov, er sikre og kostnadsbesparende. Metoder som krenker Naturens Lov, som for eksempel bruken av farlige, kjemiske insektmidler i jordbruket og medisiner som forårsaker skadelige bivirkninger, kan skape mange flere alvorlige problemer enn de løser.
Nasjonens mest dyrebare ressurs
Det er åpenbart at Norges mest dyrebare, naturlige ressurs er folkets ubrukte, latente ubegrensede kreativitet og intelligens. Denne ressursen har regjeringen oversett. Dette er den grunnleggende årsak til alle de problemer som møter oss i dag. Heldigvis kan kreativitet og intelligens utvikles og den enkeltes liv bringes i harmoni med Naturens Lov ved hjelp av enkle, alminnelige programmer som utvikler bevisstheten. Vitenskapelig forskning har vist at disse programmer reduserer stress, bedrer helsen og utvikler det ubegrensede potensial som finnes i vårt indre.
Naturlovpartiets program ved valget 99
Problemfri administrasjon og konfliktfri politikk som er basert på å forebygge, med utprøvde programmer som bringer nasjonens liv i harmoni med Naturens Lov:
· Vesentlige skattereduksjoner på et forsvarlig grunnlag, samtidig som budsjettet holdes i balanse ved hjelp av kostnadseffektive løsninger på Norges problemer uten å fjerne primære tjenester.
· Forebygge sykdom, fremme helse og redusere helsevesenets kostnader med 50 %.
· Veldokumenterte tiltak innen undervisningssektoren: Innføring av nye kurser ved våre skoler og universiteter, kurser som utvikler studentens indre skapende krefter og forbedrer resultatet av undervisningen.
· Effektive, utprøvde programmer for å forebygge kriminalitet og å sørge for en rehabilitering som reduserer kriminaliteten i betydelig grad.
· Naturlige jordbruksmetoder for å øke avlingene og forbedre lønnsomheten uten bruk av skadelig kunstgjødsel, sprøytemidler og genteknologi.
· Økt forskning på energiproduksjon fra alternative fornybare energikilder, som for eksempel sol, vind og bølger, og større vekt på energisparing for å redusere forurensningen og skape tilstrekkelig energi for å dekke landets behov.
