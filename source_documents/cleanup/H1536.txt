
Stortinget, 13. oktober, 2000
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiet.
Professor Gundersen bør ikke bare melde seg ut av Fremskrittspartiet, han bør søke permisjon for resten av perioden.
Sandberg reagerer med vantro på Gundersens angrep på partiledelsen og sine kolleger på Stortinget over tre år. Men Sandberg er ikke overrasket. Under hele denne perioden har det vært reaksjoner fra store deler av Fremskrittspartiets Stortingsgruppe på Gundersens fremtreden.
- Mange har spurt seg hvorfor Gundersen skulle ha egne kjøreregler, sier Per Sandberg. - At Gundersen har følt ubehag med å være tilstede i Fremskrittspartiets Stortingsgruppe skyldes et forhold, nemlig Gundersens manglende evne til å akseptere nederlag. Dette kom også tydelig frem under nominasjonsmøte i Akershus. Det eneste riktige er at Fremskrittspartiets Stortingsgruppe har vært enestående overbærende med Gundersen, slår Sandberg fast.
- At Gundersen overhode finner grunnlag for å kritisere noen av sine kolleger eller partiets ledelse er jo en studie i seg selv, Gundersen har jo knapt vært til stede under gruppens politiske behandlinger. De eneste gangene han har funnet det betimelig å dukke opp, er det kun for å kritisere ledelse og kolleger. Særlig da spesielt i saker hvor herr Gundersen har tilhørt mindretallet.
Sandberg retter en stor takk til delegatene på Akershus Fremskrittpartis nominasjonsmøte som tydeligvis har merket seg Gundersen illojale opptreden i de siste tre år
