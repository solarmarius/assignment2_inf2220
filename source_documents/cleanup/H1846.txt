
Onsdag 8. april 1992
Stortingsrepresentant Solveig Sollie (KrF):
LANDBRUKSBANKEN MÅ VÆRE TILBAKEHOLDNE MED TVANGSBEGJÆRINGER
Det er et betimelig signal statsråd Gunhild Øyangen gir når hun nå signaliserer at Statens Landbruksbank bør innføre den samme tilbakeholdenhet med å begjære tvangsauksjoner som Statens Husbank er kommet til at de må vise. Det sier stor-tingsrepresentant Solveig Sollie (KrF, Telemark) etter at landbruksministeren opplyste i Stortingets spørretime onsdag at departemenetet vil studere de tiltakene Husbanken har på trappene, og prøve å få likeartede ordninger for Landbruks-banken.
Solveig Sollie viste i sitt spørsmål til at ordningen med kvotereguleringer har ført mange gårdbrukere opp i en prekær økonomisk situasjon, og at mange har trusselen om tvangsauksjoner hengende over seg. Statsråden viste til de rådgivningsordninger som er etablert, men medga at situasjonen for mange er slik at spesielle tiltak er påkrevet. Solveig Sollie understreket i en replikk behovet for å handle raskt, og statsråden forsikret at departementet vil sette fortgang i dette arbeidet. Hun mente også at det var rimelig at Husbanken og Landbruksbanken har noenlunde ensartet praksis i slike saker.
Solveig Sollie er KrF's landbrukspolitiske talskvinne i Stortinget.
