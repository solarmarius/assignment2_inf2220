
Stortinget, 17. februar 1999
fra Carl I Hagen
ER REGJERINGEN UHYRLIG OG HALVRASISTISK I INNVANDRINGSPOLITIKKEN??
Ifølge en melding i Aftenposten i dag skal kommuner som ønsker det snart få lovhjemmel til å kreve at innvandrere skal delta i kvalifiserende kurs for å motta økonomiske ytelser som for eksempel sosialhjelp. Som begrunnelse for dette gamle FrP-forslag og FrP-krav sier kommunalminister Queseth Haarstad bla.: Innvandrere har et grunnleggende kvalifiseringsbehov for å få innpass i arbeidslivet. De må lære norsk og få kunnskap om norsk samfunnsliv. Mange har behov for å tilpasse medbragte kunnskaper til norske forhold."
Da dette er synspunkter som FrP og jeg selv er blitt hudflettet og skjelt ut for gjennom 15 år av en samlet presse og de øvrige partier i Stortinget må det vel forventes et raseri i alle stortingspartier og fordømmende kommentar- og lederartikler i landets aviser, sier Carl I Hagen.
Når statsråden nå bare litt over en uke etter at FrP ble slaktet for et utredningsforslag om krav til norskkunnskaper og at søker har kunnskaper om norske samfunnsforhold for å bli norsk statsborger, selv sier at de må lære norsk og få kunnskap om norsk samfunnsliv forventer jeg et skikkelig rabalder. Alternativet er selvsagt at de aviser som skjellte oss ut fremstår som ynkelig og avslørt for en grov forskjellsbehandling av politiske aktører som hevder de samme synspunkter. Det samme gjelder selvsagt de politiske partier som protesterer for all verden når FrP fremmer forslag men som roser og regjeringen og stemmer for forslagene når de kommer derfra sier Hagen.
Sendt: 17.02.99 klokka 1330 - Riks
