
19.05.00
Karin Andersen, kommunalpolitisk talskvinne i SV:
Sosialistisk Venstrepartis Pressetjeneste
- Nå må det bli kommuneopprør
- Arbeiderpartiets forslag er i realiteten bare 3 milliarder til kommunene, og dette vil bety at skole og tiltak for barn og unge vil bli de store taperne. SV forventer nå et opprør fra kommunene og fra folk flest. Det er uakseptabelt og uforståelig at et av verdens rikeste land ikke har råd til en styrket skole og et godt helsevesen, mener Karin Andersen, kommunalpolitisk talskvinne i SV.
Hun utfordrer nå Arbeiderpartiet og Senterpartiet til et forlik om en styrket økonomi for kommunene på til sammen 6 milliarder kroner.
Kommunalminister Sylvia Brustad og statsminister Jens Stoltenberg har begge lovet mer penger til kommune. En økning på 3 milliarder vil ikke bidra til mer enn et nødvendig lønnsoppgjør. Kommunene har store underskudd, og uten en større satsing vil tjenestetilbudet til folk blir dyrt og dårlig. Det er derfor ikke noe sammenheng mellom det som blir lovet og det som blir gjort, avslutter Karin Andersen.
