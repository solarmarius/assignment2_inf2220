
16.02.99
Erik Solheim, utenrikspolitisk talsmann i SV:
Sosialistisk Venstrepartis Pressetjeneste
Stortinget
Vollebæk må reagere ovenfor Tyrkia
- At PKK-leder Öcalan nå er utlevert til Tyrkia kan gjøre en dialog mellom tyrkere og kurdere svært vanskelig. Vollebæk må reagere og sette den norske ambassaden i Ankara i sving med å finne ut hvor Öcalan er og under hvilke forhold han lever nå, sier Erik Solheim, utenrikspoltisk talsmann i SV.
Solheim sender nå et brev til utenriksminister Vollebæk som inneholder krav til Norges rolle i denne konflikten:
- Den norske ambassaden i Ankara må settes i gang med å finne ut hvor Öcalan er og under hvilke forhold
- Norge må kreve at Tyrkia avstår fra dødsstraff
- Norge må kreve at Öcalans rettssak tilfredsstiller internasjonale krav, som for eksempel retten til å forsvare seg
- Veien til løsning mellom tyrkere og kurdere er dialog, men utleveringen av Öcalan kan sette ønsket om en slik prosess i fare, derfor må Vollebæk gjøre alt han kan for at en fredelig løsning kan finne sted, avslutter Erik Solheim.
