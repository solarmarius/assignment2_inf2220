
26.11.02
Odd Roger Enoksen (Sp)
Stortinget må opprette granskingskommisjoner for Mehamn-ulykken og "Utvik senior"- forliset
Odd Roger Enoksen fremmet i dag et dokument 8 - forslag i Stortinget om at det må opprettes to uavhengige granskningskommisjoner for å vurdere alle forhold rundt Mehamn-ulykken og forliset til "Utvik Senior"
I begge disse sakene har det kommet påstander om at sentrale opplysninger knyttet til årsakene til ulykkene har blitt hemmeligholdt. Det er alvorlige påstander. Det er nå nødvendig at disse hendelsene granskes av et uavhengig utvalg nedsatt av Stortinget for å unngå spekulasjoner om at opplysninger holdes tilbake
Stortinget må medvirke til at det blir foretatt en uavhengig granskning både av de faktiske forhold og av myndighetenes håndtering av disse to sakene.
- Jeg håper at forslaget får støtte fra øvrige partier slik at familiene og lokalsamfunnene som ble hardt rammet av Mehamn-ulykken og "Utvik Senior"-forliset, og de som har stilt spørsmål ved myndighetenes håndtering i etterkant, kan få endelige svar, sier Odd Roger Enoksen.
