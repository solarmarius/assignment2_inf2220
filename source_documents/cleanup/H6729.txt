
20.01.03
Gunn Karin Gjul
Politiets nødberedskap
Arbeiderpartiets justispolitiske talsperson Gunn Karin Gjul og stortingsrepresentant Knut Storberget, krever full gjennomgang av politiets rutiner for å håndtere nødmeldinger. De mener det er skremmende at mennesker som ringer politiets nødnummer, opplever at de ikke blir tatt alvorlig og at politiet ikke aksjonerer.
- Vi tar ikke med dette stilling til hva som har skjedd i de enkeltsakene som har vært belyst i media de siste månedene, men vi ønsker å understreke politiets viktige rolle i slike saker, understreker Gjul og Storberget.
- Nå som politiet har fjernet mye byråkrati og administrasjon og således kommet nærmere innbyggerne, må ikke teknologien igjen bidra til økt avstand. Politireformen skulle resultere i mer politi ute blant folk. Det er avgjørende at samarbeidet mellom politiets nødsentraler og lokale lensmenn sikrer at mennesker i nød kan føle seg trygge på at politiet aksjonerer når nødsentralene blir kontaktet, fremhever Gjul og Storberget.
