
Stortinget, 10. mai 1999
fra Fremskrittspartiet
Politikrisen fortsetter
Det reviderte budsjettet inneholder ingen økninger til politiet, utenom bevilgninger til å sikre jobb til 384 politihøgskolestudenter, slik regjeringen ble pålagt å gjøre gjennom et stortingsvedtak i forbindelse med det ordinære budsjettet. Det inneholder ingen økninger til å dekke driftsutgifter, til tross for at flere politidistrikt i dag ikke har midler til uttrykninger etter ordinær arbeidstid, og derfor bare rykker ut dersom liv og helse står i fare. Det betyr at krisen ved landets politikamre fortsetter. Og publikum vil ikke få den oppfølgingen og hjelpen de burde ha krav på. Det er skuffende, og svekker tilliten til at regjeringen tar kriminalitetsproblemene alvorlig.
Det sier FrPs justispolitiske talsmann, Jan Simonsen, i en kommentar til det reviderte nasjonalbudsjettet.
