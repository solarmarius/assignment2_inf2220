
19.3.97:
Syver Berge,
MYNDIGHETENE MÅ STILLE MIDLER TIL DISPOSISJON FOR NØDFORING AV REIN.
Stortingsrepresentant Syver Berge tok i stortingets spørretime i dag opp situasjonen på Finnmarksvidda, der nå tusenvis av rein er i ferd med å svelte ihjel. Berge poengterte i sitt innlegg at reinsdyrstammen på Finnmarksvidda er altfor høg, og at styresmaktene har eit særskilt ansvar for å få denne redusert. Berge refererte til avisoppslag som fortel at opptil 30 prosent av dyra døyr mens reinsflokken er under flytting frå vinter til sumarbeite.
-Eg er klar over at det er for mange rein på vidda, og at det er naudsynt med ei generell reduksjon. Men i år er værtilhøva særs spesielle, og uten nødfôring no vil eit stort antall rein døy før dei kjem på sumarbeite. Regjeringa kan ikkje sitja stille å sjå på at tusenvis av dyr svelt ihjel. Det burde i reindriftsavtala ha vore avsett midler som kan brukast til fôr når ekstraordinære værtilhøve oppstår seier Berge i ei kommentar frå Stortinget.
Berge sa og at årlege dyretragedier på Finnmarksvidda set norsk reinsdyrnæring generelt i eit dårleg ljos. Situasjonen med for høgt reintal og store tap i samband med svolt er ikkje noko problem i reindriftområdene lenger sør.
I sitt svar til Syver Berge la statsråden vekt på at reineigarene sjølve hadde eit ansvar her, og at det ikkje var styresmaktene sin jobb og avgjere kor mange rein ein reineigar skal ha. Berge hevda at det her var snakk om å hindre ei dyretragedie, og han var ikkje nøgd med statsråden sitt svar.
