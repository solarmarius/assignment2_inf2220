
11.9.2003
Følgende pressemelding har gått ut fra RV i Norge:
Socialdemokratiska partistyrelsen
Partiexpeditionen
105 60 STOCKHOLM
Sverige
Kondolanse til Socialdemokratiska partistyrelsen
Vi sender dere med dette våre kondolanser i anledning den tragiske bortgangen til utenriksminister Anna Lindh. Vi vil på denne måten uttrykke vår dype medfølelse med dere, som nå har mistet en respektert og høyt verdsatt venn og artifelle.
Det er en viktig kvalitet ved våre to land at vi kan drive politisk virksomhet i åpenhet, slik at politikere på ulike nivåer kan ferdes ute blant folk uten å ha en mur av sikkerhetsvakter rundt seg. Muligheten til å få et velfungerende demokrati, svekkes dramatisk hvis ikke politikere skal kunne ferdes blant folk på lik linje med en hvilken som helst annen person. Mordet på Anna Lindh truer mulighetene til å opprettholde en slik åpen praksis, som er så avgjørende viktig.
I likhet med de norske stortingspartiene har vi i dag besluttet å avlyse alle utadrettede valgkamparrangementer - i respekt for den sorg som har rammet dere ved det tragiske og opprørende mordet på utenriksminister Anna Lindh.
I medfølelse
for Rød Valgallianse i Norge
Torstein Dahle
leder
