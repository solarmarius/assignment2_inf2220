
Ø Stortinget, 6. oktober 2003
Jorunn Ringstad, Sp
No må valløfta følgjast opp
Det er ikkje meir enn eit par veker sidan politikar på valturné var ute med lovnader på mange områder. No er det tid for å følgje opp dei lovnadane som vart gjort.
I samband med Stortingets trontaledebatt, la senterpartiets parlamentariske leiar Marit Arnstad fram fem forslag som utfordrar dei andre partia på sine løfter frå valkampen. Dersom partia står fast ved sine lovnadar, vil det kunne vera fleirtal for mellom anna oppretthalding av Hydros verksemd i Høyanger, Årdal og på Karmøy. Det same gjeld også for å stoppe dei varsla endringane i den differensierte arbeidsgivaravgifta i 2004 og for å sikre desentraliserte fødetilbod og et forsvarlig akuttmedisins tilbod for heile landet.
For eit fylke som Sogn og Fjordane, er mange av dei løfta som er gjevne svært viktige. Å oppretthalde våre lokalsamfunn, med arbeidsplassar og velferdstilbod som gjer det leveleg, er ei hovudoppgåve for Senterpartiet. Vi vil kjempe for Høyanger og Årdal, og for sjukehus og fødestuer og vi vil følgje opp dei lovnader som er gjevne. Så får vi og håpe dei andre partia er viljuge til å følgje opp sine lovnader, slik at det kan bli fleirtal for desse viktige oppgåvene.
