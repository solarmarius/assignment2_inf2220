
23/11-00
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiet
NOK ET DISTRIKTSPOLITISK GREP AV Ap Og Sp:
10% AVGIFT PÅ BYGGING AV NÆRINGSBYGG
- Budsjettforliket mellom AP og Sentrum begynner å få et bilde. Flere og flere negative fellesforslag fra disse partiene dukker opp etter hvert som en leser avtalen, sier Sandberg.
- Eller hva mener AP og SP i Nord-Trøndelag om de konsekvenser innføringen av 10% konjunkturavgift på næringsbygg vil få i Nord-Trøndelag? Et fylke som skriker etter næringsetablering. Sandberg er glad for at disse partier gjennom forliket viser sitt sanne ansikt, spesielt med tanke på neste års valgkamp, og avslutter med følgende påstand: "Dette budsjettforliket er den beste drahjelp Fremskrittspartiet i Nord-Trøndelag kunne fått mot Stortingsvalget i 2001"!
