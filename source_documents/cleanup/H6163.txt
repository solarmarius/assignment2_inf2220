
28.08.02
Arbeiderpartiet
Regjeringen sender regninga til andre
- Regjeringen og Fremskrittspartiet lar skolene og eldretjenestene bli klemt mellom skattelette og børsfall. Resultatet blir at pensjonistene får dårligere hjemmehjelp og mindre hjemmesykepleie, at flere skoleklasser blir nedlagt og at skoleelevene får dårligere skolemateriell. Det sa Arbeiderpartiets kommunalpolitiske talsmann Karl Eirik Schjøtt-Pedersen i et foredrag under konferansen "Kommunal 2002" på Hafjell 27. august 2002.
- Regjeringen og Fremskrittspartiet lar skolene og eldretjenestene bli klemt mellom skattelette og børsfall. Resultatet blir at pensjonistene får dårligere hjemmehjelp og mindre hjemmesykepleie, at flere skoleklasser blir nedlagt og at skoleelevene får dårligere skolemateriell. Det sa Arbeiderpartiets kommunalpolitiske talsmann Karl Eirik Schjøtt-Pedersen i et foredrag under konferansen "Kommunal 2002" på Hafjell i dag.
Schjøtt-Pedersen sa at situasjonen i mange kommuner nå er vanskelig, men at Regjeringens opplegg for kommunene neste år gjør at situasjonen vil bli alvorlig forverret. Regjeringen har foreslått å begrense veksten i kommuneøkonomien ned til 2-2,5 mrd. kroner, hvorav bare 0,75 mrd. som frie inntekter. Arbeiderpartiet har foreslått en totalramme på 3,5-4 mrd. kroner, hvorav 1,75 som frie inntekter. Arbeiderpartiet har dessuten foreslått en egen låne- eller fondsordning for å hjelpe kommunene til å klare de økte pensjonskostnadene som blant annet følger av fallet på børsen. Også dette har Regjeringen avvist.
- Regjeringen sender regninga for Høyres skatteløfter til skolebarna og pensjonistene. Og, de skyver over til kommunepolitikerne å måtte foreta vanskelig kutt som regjeringen ikke klarer eller ikke tør å gjennomføre selv, sa Schjøtt-Pedersen
