
(Programmet vart vedteke med nokre merknader på nominasjonsmøtet 17. 04.03, og etter fullmakt endeleg vedteke på styremøte i Kvam KrF 22.04.03)
KVAM KRISTELEG FOLKEPARTI
PROGRAM 2003 - 2007
Grunnlag og mål:
Gjennom tusen år har kristendomen meir enn noko anna gjeve tryggaste grunnlaget for folke og samfunnsliv hjå oss. Dei kristne verdiane og det kristne menneskesynet skal framleis vera grunnlag og mål for vår politikk. Gode heimar er det beste fundamentet for eit godt samfunn. Samfunnet må verna om ekteskapet som tryggaste samlivsform og gje familien gode levevilkår i bygdene våre.
Kyrkje og kultur
Kristeleg Folkeparti har eit kultursyn som gjev plass for samanhengen mellom kristendom og kultur. Kyrkja i samarbeid med frivillige organisasjonar har gjennom mange år hatt ein positiv innverknad på folkelivet i bygdene våre. Me ynskjer at kulturlivet i Kvam framleis må berast oppe av respekt for vår åndelege arv og våre historiske tradisjonar.
KrF vil
- at vår kristne kulturarv framleis må prega folkelivet i Kvam.
at heradet kjenner ansvar for den kyrkjelege økonomien i samsvar med kyrkjelova.
at heradet må få større og meir høveleg plass for hovudbiblioteket, med tanke på både lesesal og nye utlånstenester.
samarbeida for at den store idrettsaktiviteten i grendene våre kan få tilfredsstillande arbeidstilhøve ut frå ein samla anleggsplan for idrettsanlegg.
halda oppe stønaden til vedlikehald og fornying av forsamlingshus.
bruka offentlege midlar som stimuleringstilskot for lokale og frivillige kulturaktivitetar.
halda på ordninga med gratis bruk av kommunale bygg som eit viktig handslag til friviljug kulturarbeid.
Utdanning
Foreldre / føresette har ansvaret for oppseding og opplæring. Samfunnet, gjennom skuleverket, skal vera heimane til hjelp med å utføra dette oppdraget.
KrF vil:
at Kvam herad skal ha ein god grunnskule.
gjera sitt til at den kristne føremålsparagrafen i skulen, og dei sentrale mål­setjingane vert realiserte i skulekvardagen, i det faglege innhaldet, i arbeids- og vurderingsformer og i skulemiljøet.
Arbeidet for å sikra kvaliteten i skulen må ikkje forsømast. Skulebygningane i heradet må haldast skikkeleg ved like.
at skuleskyssordninga må opplevast så rettvis og smidig som råd. Vurdering av trafikkfårleg skuleveg må vega tungt når grenser for fri skuleskyss vert fastsette.
halda oppe eit godt og variert barnehage­tilbod i bygdene.
Natur og miljø
Naturressursane i Kvam er ein del av det skaparverket me er sette til å forvalta. Her skal komande slekter finna livsgrunnlag og trivnad.
KrF vil:
at miljø og ressursfaktorar må vega med i alt planarbeid i heradet.
at heradet sine løysingar på avfallsproblema gjennom sortering og attvinning må vidareførast for heile heradet.
fullføra kloakkanlegga fram til gode reinseanlegg i Norheimsund og Øystese.
bevisstgjera for betre energiutnytting.
at det arbeidet t.d. frivillige organisasjonar har gjort for opparbeiding og vedlikehald av turløyper kan halda fram.
at heradet sine friområde vert vedlikehaldne slik at dei kan verta dei perlene i lokalsamfunna dei var tenkte til.
Bustadbygging og bygdeutvikling
Levande bygdesamfunn må framleis prega Kvam. Folkesetnaden i desse bygdene vert haldne oppe m.a. av aktivitetar knytt til dei tradisjonelle næringane innan landbruk og havbruk. Det er årelange tradisjonar for lokalt basert reiselivsaktivtet, gjerne i kombinasjon med gardsdrift. Gardsturisme er på mange måtar eit framhald av denne tradisjonen.
KrF vil:
at det i dei ulike grendene er byggjeklare tomter, private eller kommunale.
at grendautvala vert nytta av heradet på ein slik måte at det stimulerer til lokale initiativ.
at lokale lag og organisasjonar må få gode arbeidsvilkår.
at det vert lagt til rette for mindre næringsverksemder i grendene.
at kulturlandskapet vårt vert teke vare på gjennom tradisjonelt landbruk.
at kommunale bygg og eigedommar i heile heradet vert tekne vare på og haldne forsvarleg ved like.
At planverket må ha plass til spreidd bustadbygging, særleg utanom tettstadane.
Leggja til rette for rimelege tomter, serleg i utkantane av heradet.
Helse og sosial
Målet vårt er å skapa trygge og gode levevilkår for alle.
KrF vil gå inn for:
at pleietrengande i Kvam skal ha eit verdig omsorgstilbod i eigen heim, i institusjon eller annan høveleg bustad.
at kvar sone får tenlege avlastningsordningar og dagtilbod.
at heradet kan vidareutvikla arbeidet med rehabilitering.
å gjera hjelpetiltaka for born og unge meir effektive ved å samordna dei.
å få vidareutvikla eit lokalt tilbod for menneske med psykiske lidingar, i samsvar med vedteken plan for psykisk helsevern
arbeida for at vilkåra for støttekontaktar vert slik at heradet kan fylla den ordninga som er vedteken i serviceerklæringane.
å leggja vekt på å styrkja informasjon om skaden som rusgiftbruk valdar både for individ og samfunn.
å få rusmisbruket redusert, særleg mellom dei yngste og unge.
ein restriktiv politikk når det gjeld alkoholomsetjing og skjenkeløyve.
at alkoholomsetjinga vert flytta frå daglegvarehandelen til eige utsal.
Næring
Eit lønsamt næringsliv er den beste garantien for arbeidsplassane. Kommunal næringsinnsats må i størst mogeleg grad rettast mot den samla nærings­verksemda i heradet. Heradet må ha eit tenleg næringsapparat, evt. i samarbeid med selskap utanom Rådhuset eller andre kommunar. Det er naturleg at det regionale samarbeidet held fram.
KrF vil:
at heradet må vera eit godt føredøme når det gjeld å oppretta lærlingeplassar, ikkje
minst med tanke på trongen for slike plassar i den vidaregåande opplæringa.
at den energiproduksjonen som finn stad i Kvam, framleis må gje grunnlag for gode og varige arbeidsplassar i heradet.
at det må leggjast til rette med utbyggingsområde for næringsverksemd i alle deler av heradet.
Samferdsle
Gode kommunikasjonar er naudsynte for ei effektiv distriktsutbygging, for vidareutvikling av næringslivet og for trivsel i bygdene.
KrF vil:
at heradet arbeider vidare for at Strandebarmsvegen vert rusta opp og får gang- og sykkelsti på dei farlegaste stadene.
at det no må koma gang og sykkelsti mellom Vikøy og Laupsa.
at heile veglengda Granvin - Norheimsund vert tofelts veg.
at heradet vert ein pådrivar for betre kollektivtilbod.
At Kvam herad må ta aktivt del i regionale samferdselsprosjekt som gagnar heradet, som Hardangerbru, Jondalstunnel, Arnatunnel, o.l .
