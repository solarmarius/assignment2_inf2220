
3. august 2000
Thorbjørn Berntsen
Føler seg misbrukt av Dagbladet
Thorbjørn Berntsen reagerer kraftig på Dagbladets oppslag torsdag 3. august, hvor avisa hevder at han slakter Regjeringens politikk. - Jeg kjenner meg overhodet ikke igjen i framstillingen, forteller Berntsen, som sier at han aldri har hatt til hensikt å skade partiet. - Jeg føler meg misbrukt av journalisten og avisa. Vinklingen av saken gir ikke et riktig bilde av intervjuet. Jeg ønsker ikke å gi noe slag verken mot Jens Stoltenberg eller Regjeringen. Tvert i mot, jeg vet hvilken utfordring det er å sitte med regjeringsansvaret, kommenterer Berntsen.
Thorbjørn Berntsen reagerer kraftig på Dagbladets oppslag torsdag 3. august, hvor avisa hevder at han slakter Regjeringens politikk. - Jeg kjenner meg overhodet ikke igjen i framstillingen, forteller Berntsen, som sier at han aldri har hatt til hensikt å skade partiet. - Jeg føler meg misbrukt av journalisten og avisa. Vinklingen av saken gir ikke et riktig bilde av intervjuet. Jeg ønsker ikke å gi noe slag verken mot Jens Stoltenberg eller Regjeringen. Tvert i mot, jeg vet hvilken utfordring det er å sitte med regjeringsansvaret, kommenterer Berntsen.
Intervjuet med Thorbjørn Berntsen handlet i utgangspunktet om partiets oppslutning og om fornyelse av offentlig sektor. - Jeg sa til avisa at en av grunnene til at oppslutningen om partiet ikke er høyere, er at mange kan ha problemer med å se forskjell på de politiske partiene. Når det gjelder debatten om offentlig sektor, sa jeg at dette handler om fornyelse av offentlig sektor og ikke andre ting. Det er ingen grunn til å sette likhetstegn mellom fornyelse av offentlig sektor og privatisering. Fornyelse av offentlig sektor er et selvstendig og nødvendig prosjekt.
Thorbjørn Berntsen frykter at konsekvensene av Dagbladets vinkling 3. august, kan være at mange vil vegre seg mot komme med politiske uttalelser til journalister. - Det vil være veldig skadelig for en nødvendig debatt. Men slik kan det bli om journalister og aviser misbruker sine intervjuobjekter gjennom egne vinklinger og kommentarer til å fremme egne politiske holdninger, sier Berntsen.
