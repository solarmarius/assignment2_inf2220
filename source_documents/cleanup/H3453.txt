
Onsdag 28. februar
Fra stortingsrepresentant Randi Karlstrøm:
Ingen finnmarkinger slapp til i debatten om Finnmark
-Jeg er skuffet og overrasket over ingen fra Finnmark fikk stille spørsmål til statsministeren i spontanspørretimen der Finnmark og distriktspolitikk var hovedtema. Karlstrøm ønsket å stille spørsmål omkring regionalmeldinga som regjeringa har annonsert 30. mars og sammenhengen mellom dette og Regjeringas omorganisering av offentlig sektor. Mangel på sammenheng her fører til betydelig frustrasjon i både i Finnmark og resten av Distrikts-Norge.
-I debatten om Finnmarks framtid serveres vi alltid de store mulighetene som ligger i havbruk. Jeg ønsket å spørre statsministeren om Regjeringa har noe arbeid på gang med nye tanker om hvordan en kan bruke desentralisering av offentlig sektor for å støtte opp om satsning på verdiskapning innen havbruk. Eller blir det som før, det vil si ingen distriktspolitiske hensyn i det store "moderniseringsprosjektet" til Regjeringen Stoltenberg.
Karlstrøm peker på at Finnmark er det fylket som lider mest under mangel på distriktspolitiske hensyn hos den sittende Regjering. - Protestene vil nok bli enda mer høylytte i Finnmark, dersom han ikke viser mer evne til å lytte og ta signaler!
