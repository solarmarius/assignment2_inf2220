
2. februar 2006
Høyres Stortingsgruppe
Stortingsrepresentant Kari Lise Holmberg (H)
- Vi trenger mer handling og mindre prat fra regjeringen
Høyre fremmer i dag et privat forslag om å innføre strengere underholdskrav ved familiegjenforening. Vi mener at en økning av underholdskravet og en presisering av regelverket vil føre til en tettere og bedre integreringsprosess. Dette vil gjelde både for den som allerede er bosatt her og for hele familien etter at gjenforeningen har funnet sted, sier Kari-Lise Holmberg Stortingsrepresentant for Høyre.
Det bør være en hovedmålsetting at personer som kommer hit gjennom familieinnvandring enten skal kunne forsørge seg selv eller bli tatt vare på av familien her i landet, fortsetter hun. Det er ikke ønskelig at familieinnvandrere skal bli forsørget av det norske samfunnet. I tillegg vil en endring i dette regelverket kunne bidra til bekjempelse av tvangsekteskap.
Det er kommet signaler fra Statsråd Bjarne Håkon Hanssen om at endringer først vil kunne gjennomføres om ca et år. Dette virker underlig all den tid saksbehandlingen og høring allerede er gjennomført. Høyre mener at nødvendige endringer bør gjennomføres raskest mulig. Nå trenger vi mer handling og mindre prat fra regjeringen, avslutter Kari Lise Holmberg.
