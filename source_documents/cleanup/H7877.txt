
Dato: 8. oktober 2003
Stortingsrepresentant: Øystein Hedstrøm, FrP
Regjeringen svinebinder Statkraft
- Bondevik II - regjeringen provoserer opposisjonen i Stortinget voldsomt når den nekter å oppfylle Stortingets vedtak om å tilføre Statkraft 10 mrd. kroner i ny egenkapital senest i forbindelse med statsbudsjettet for 2004. Dette vil være sterkt skadelig med betydelige konkurransebegrensninger for selskapet, sier næringspolitisk talsmann Øystein Hedstrøm.
Regjeringen bruker vikarierende motiver for ikke å oppfylle pålegget fra Stortinget, nemlig konkurransen i kraftmarkedet og EØS-avtalen. Disse argumentene er ikke holdbare, men bidrar til å ødelegge for selskapet. Når Regjeringen foreslår et utbyttenivå på 95 pst. er det ingen overdrivelse å si at selskapet svinebindes, avslutter Hedstrøm.
