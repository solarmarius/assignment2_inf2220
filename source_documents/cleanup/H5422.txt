
10.12.2001
Solveig fratrer, Martin overtar
Partisekretær Solveig Torsvik (46) orienterte mandag Arbeiderpartiets sentralstyre om at hun ønsker å fratre sin stilling. Sentralstyret har akseptert anmodningen og konstituert Martin Kolberg (52) som partisekretær fram til landsmøtet neste år. Solveig Torsvik ble valgt til partisekretær første gang på landsmøtet i 1996 og gjenvalgt i 1998 og 2000. Torsvik sier at hun har tatt sin beslutning ut fra en helhetsvurdering, der både private hensyn og hensynet til partiet har vært med.
Partisekretær Solveig Torsvik (46) orienterte mandag 10. desember 2001 partiets sentralstyre om at hun ønsker å fratre sin stilling. Sentralstyret har akseptert anmodningen og konstituert Martin Kolberg (52) som partisekretær fram til landsmøtet neste år.
Solveig Torsvik ble valgt til partisekretær første gang på landsmøtet i 1996 og gjenvalgt i 1998 og 2000. Torsvik sier at hun har tatt sin beslutning ut fra en helhetsvurdering, der både private hensyn og hensynet til partiet har vært med.
- Etter fem år som partisekretær føler jeg at tida er inne til å gjøre noe annet. Vi har nå gjennomført en nødvendig omstillingsprosess, som måtte følge av at høstens valgresultat ga partiet betydelig mindre inntekter. Dessuten er en fremtidsrettet debatt om partiets utfordringer i gang for fullt i hele partiorganisasjonen. Det er lagt et grunnlag for partiet å gå videre på, og det har vært viktig for min beslutning, sier hun.
Hun fortsetter som medlem av sentralstyret.
Martin Kolberg som nå overtar, er valgt medlem av sentralstyret og kommer fra Lier i Buskerud. Han har tidligere vært sekretær i AUF, kontorsjef på partikontoret, statssekretær og stabssjef på statsministerens kontor, statssekretær i Forsvarsdepartementet og sekretariatsleder for Arbeiderpartiets stortingsgruppe.
Kolberg har vært medlem av partiets sentralstyre siden 1998 og er 1. vararepresentant til Stortinget for Buskerud Arbeiderparti.
