
Dato: 23. mai 2005
Stortingsrepresentant John I. Alvheim (FrP)
SMITTEKILDENE MÅ AVDEKKES SNAREST!
De siste dagene har vi igjen Legionellasyken krevd liv i Norge, denne gangen i Fredrikstad. Faren for at flere liv skal gå tapt er åpenbart tilstede. Ekspertene er nå i ferd med å desinfisere kjøletårn i Fredrikstad og Sarpsborg-områdene ifølge Aftenposten, men ventilasjonsanlegg med kjøling er fortsatt i full drift i området selv om smittekilden ennå ikke er funnet. Stortingsrepresentant John I. Alvheim mener alle tilgjengelige ressurser må sette inn for å avdekke smittekilden så fort som overhodet mulig.
- Dette er en svært alvorlig situasjon og jeg regner med at alt blir gjort for å finne årsaken til dette utbruddet av Legionellasyken så fort som overhodet mulig. Mangel på ressurser er ikke et argument for å trekke ut denne prosessen, sier John I. Alvheim som er redd for at mange flere liv kan gå tapt hvis ikke kilden til smitten blir identifisert umiddelbart.
- Det er nå på tide at eiere av slike kjøletårn, som nok en gang kan ha ført til utbrudd av livsfarlige Legionella-infeksjoner, får kraftige pålegg om skikkelige rutiner, eventuelt vannbehandling, slik at denne typen situasjoner ikke oppstår igjen. Dersom eierne ikke tar dette alvorlig og nye utbrudd oppstår må de ansvarlige ilegges kraftige bøter eller andre former for reaksjoner.
- I andre land i Europa er vannbehandling i kjøletårn lovpålagt ifølge Aftenposten. Hos oss er slike tiltak bare anbefalt. Kanskje er det også hos oss nødvendig med lovpålegg, sier Alvheim.
