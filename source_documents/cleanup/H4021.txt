
16.5.2001
Morten Lund,
Pressemelding fra
RIT 2000 i spørretimen:
VIL TØNNES SPONTAN-UTREDNING FORSINKE?
- Min konklusjon etter dagens spørretime er at Stortinget må fastsette presise tidsfrister for Regjeringens videre behandling av denne saken og for selve byggingen. På spørsmål om en kan være sikker på at den igangsatte utredning ikke vil medføre forsinkelse av den planlagte framdrift, svarte statsråden: Noen tidsramme kan jeg her og nå ikke garantere, annet enn at jeg mener dette ikke skal medføre noen vesentlig forsinkelse.
- Det er ikke mange dager siden statsråden forsikret at ferdigstillelsen av Midt-Norges nye sykehus uansett ville bli etter planen. For noen måneder siden forsikret han at stedsvalget var endelig avklart. Det skulle bygges på Øya!
- Statsråd Tore Tønne sa i dag at Regjeringen ønsker å avklare om et universitetssykehus med de samme funksjoner som RIT 2000 kan realiseres til lavere kostnad. Når han nå har sagt at både plassering av sykehuset, den vedtatte planløsning med separate medisinske sentra samt evt. flytting av deler av høgskole og universitet skal utredes, er det grunn til å frykte en årelang utredning og planlegging. Av hensyn til helsetilbudet som trengs og de om lag 5000 ansatte som i dag arbeider under svært vanskelige forhold, må en utsettelse for all del unngås. Det er ingen grunn til å slå seg til ro med at statsråden omtaler denne prosessen som en avklaring!
- Det er en reell fare for at RIT 2000 kan miste sin førsteplass i køen av store sykehusbygg som må realiseres.
