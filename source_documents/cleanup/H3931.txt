
23.11.2000
Magnhild Meltveit Kleppa,
Pressemelding fra
GLEDELEG EKSTRALØYVING: 115 MILLIONAR TIL SKULE­SEKTOREN PÅ ÅRETS BUDSJETT
-Senterpartiet finn det oppsiktsvekkjande at Regjeringa i det heile ikkje føreslår kompensasjon til dei private skulane og fokehøgskulane. Lærarane i desse skuleslaga har i sine avtalar høve til å krevje løns- og arbeidstilhøve tilsvarande dei som ekstraordinært er forhandla fram i år i det offentlege, sa Magnhild Meltveit Kleppa i Stortinget i dag. Ho var difor svært nøgd med at ein samla komite nå står bak tilrådinga om at alle private skular og alle folkehøgskular får kompensasjon for den nye arbeidstidsavtalen og utvida ferie i samsvar med den tilskotssatsen som elles gjeld.
Kleppa synte til at det hadde vore ei spesiell utfordring å få nødvendig medverknad frå departementet til dei utrekningar som det hadde vore behov for. Fyrst etter fleire spørsmåls­rundar var det mogleg å få kunnskap om dei endelige tala. Desse syner at folkehøgskulane vil få ein kompensasjon på 5,5 millionar kroner. Dei private skulane vil få ein kompensasjon på 22 millionar kroner.
Kompensasjonen til privatskulane med 22 millionar kroner betyr til dømes at Steinerskulane vil få 4,5 millionar kroner meir. Om lag 700.000 kroner vil gå til Kristeleg Gymnasium i Oslo og om lag 550.000 kroner til Tryggheim vidaregåande skule på Jæren. Folkehøgskulane, eit skuleslag som har gitt ei rekkje ungdommar i dette landet ein ny start, får 5,5 millionar kroner. Det inneber til dømes at folkehøgskulane i Oppland får 440.000 kroner til deling. For Rogaland er talet om lag 400.000 kroner og for Nordland 350.000 kroner.
-Stortinget vedtok i tillegg 88 millionar kroner meir til kommunar enn Regjeringa hadde føreslege. Eit handslag til ein sektor som nyttar pengane direkte til barn og unge, seier Magnhild Meltveit Kleppa.
