
Pressemelding fra Venstres stortingsgruppe
- Venstre sikrer forenkling for småbedriftene
Stortinget, 22. mai 2001
Flertallet i Stortingets finanskomite har i kveld gitt tilslutning til
Venstres forslag om å gi lettere momsvilkår for småbedriftene. Heretter
kan mindre næringsdrivende levere inn omsetningsoppgave èn gang i året, i
stedet for annenhver måned slik de må i dag.
- Det er ikke hensiktsmessig for små virksomheter å måtte bruke tid og
ressurser på å sende inn omsetningsoppgave 6 ganger i året, sier Venstres
leder Lars Sponheim. - For staten betyr dette svært lite, men for den
enkelte bedrift betyr dette sløsing med tid og ressurser som kunne vært
brukt på produktivt arbeid. Venstre har derfor foreslått at alle
virksomheter med omsetning under for eksempel 1 millioner kroner i stedet
kan levere inn årsoppgave, sier Lars Sponheim.
Sponheim mener lovendringen vil være en betydelig forenkling for mange
mindre bedrifter.
- Mulighet for å levere årsoppgave vil redusere arbeidet med rapportering
og utfylling av skjemaer, og redusere de til dels betydelig kostnadene
mindre bedrifter i dag har til regnskapsførerbistand, sier Lars Sponheim.
­ Jeg konstaterer også at Arbeiderpartiet går mot dette
forenklingsforslaget, og på nytt viser at partiet er en bremsekloss på
veien mot Et Enklere Norge.
