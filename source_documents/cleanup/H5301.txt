
9/11-01
Morten Lund (Sp):
Senterpartiets alternative budsjett: OFFENSIV DISTRIKTS- OG VERDISKAPINGSPOLITIKK
Totalt vil vi satse mer om lag 3.4 milliarder kroner mer enn Stoltenberg-budsjettet neste år under denne overskriften. Tall i denne meldingen angir tillegg.
Mens det ventes store kutt fra Bondevik II til alle distriktspolitiske formål, plusser Senterpartiet på til lokale næringsfond (100 mill.kr.), næringshager (50), ungskogpleie (20), raskere avskriving av fiskebåter og landbruksbygg (200), veksthusnæringen (18), videreføring av FUNN-ordningen for forskningstilskudd (450), reiseliv/eksport/rådgivning (25).
Senterpartiet vil gjøre all registrering av nye bedrifter i Brønnøysundregisteret gratis (100). Arveavgiften i familiebedrifter skal fjernes (220). Det byggende eierskapet som familiebedriftene representere, vil bli stimulert også i skattepolitikken ved å fjerne delingsmodellen og beholde utbytteskatten.
Lærlingetilskuddet økes (100), og de såkalte landlinjene sikres ved å beholde egen budsjett-post (139)
Ferjetakstene på riksveiene skal ned til null i løpet av 5 år. Det koster 220 millioner det første året. Ekspressbussene gis økt diesel-kompensasjon (25). Det foreslås mer til flyruter i kortbanenettet (100)
Senterpartiet vil satse mye på veibygging og rassikring (620), og særlig på vanlige riksveier og fylkesveier. Til gangveier er satt av 60 mill. kr.
Det settes av 200 mill ekstra til studentboliger, og 235 mill. til studiefinansiering og styrking av universitetene. Til breiband til skolene er avsatt 500 mill.kr.
Senterpartiet anser en sterk satsing på distriktspolitikk og byggende virksomhet i hele landet for å være den beste forebygging av høge sentraliseringskostnader. Vi mener det må lages en plan for å flytte ut 6000 statlige arbeidsplasser fra Oslo. Det vil lette presset på Oslo, og bidra med interessante arbeidsplasser der det er mindre kø på veiene og ledige hender.
