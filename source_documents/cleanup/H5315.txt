
9/11-01
Inger Enger, Senterpartiet
OPPSIKTSVEKKENDE HØYREDREINING !
- Det er tydelig at Senterpartiet er byttet ut med Høyre i regjeringskontorene. Mens tilleggsproposisjonen fra Sentrumsregjeringen for 4 år siden prioriterte de eldre og barnefamiliene gjennom å øke minstepensjonen med 12.000 kroner i året og innføre kontantstøtte, er det nå de rikeste som får skattelette. Den sterke distriktssatsingen for 4 år siden er nå erstattet med store kutt. Det er også meget oppsiktsvekkende at Regjeringen fjerner Stoltenberg-regjeringens forslag om fritak for egenandel på blå resept til eldre og uføre, uten å ta andre konkrete grep for å skjerme kronikere og andre som har store utgifter til medisiner, sier Inger Enger.
Senterpartiet registerer at Regjeringen ikke gjør noe for å rette opp den økonomiske krisen som er i mange kommuner. Dette vil først og fremst gå ut over barnehager, skoler og omsorg. Virkningene vil bli tydelige når de kommunale budsjettene vedtas før jul og det viser seg at tjenestetilbud til vanlige folk må reduseres. Hverdagen vil også bli tøffere for dem som arbeider i barnehagen, skolen og på sykehjemmet.
De fine ordene i Semerklæringen om distriktspolitikken følges på ingen måte opp. Tvertimot foretas det dramatiske kutt i distriktssatsingen og i jordbruksavtalen. Det er tragisk at et virkemiddel som har vist seg å fungere meget godt, nemlig de kommunale næringsfond, fjernes. De kommunale næringsfond har vist at det skapes nye arbeidsplasser med en beskjeden statlig innsats på 30.000 kroner pr. ny arbeidsplass. Finansminister Foss understreka i talen sin at det skulle ytes mer til samferdsel. Han presiserte at dette gjaldt spesielt for Oslo og Bergen.
- Budsjettet til ha negative konsekvenser for et distriktsfylke som Oppland, sier Enger.
-Høyredreiningen i den framlagte tilleggsproposisjonen er sterkere enn fryktet og enda gjenstår en runde med Frp i Stortinget, avslutter Inger Enger.
