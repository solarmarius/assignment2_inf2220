
2003-2007
KYSTPARTIET I HARAM
PROGRAM FOR KOMMUNEVALET 2003
KYSTPARTIETS GRUNNSYN
Kystpartiet legg vekt på dei medmenneskelege og kristne grunnverdiar, og gjennom vårt kulturelle fotfeste skal norsk kultur vidareførast og utviklast. Partiet vil styrke vernet om Grunnlova og eigedomsretten. Med ei desentralisering av makt vil vi styrke lokalsamfunnet og gje enkelt mennesket høve til å vere med å bestemme over eigen livssituasjon. Partiets mål er å bygge vidare på sosiale nettverk i lokalsamfunn og arbeidsliv. Velferd skal vere tilgjengeleg for alle uansett etnisk tilhøyring, utsjåande, religion, kjønn, funksjonsevne eller sivilstand. Partiet har tru på at ei fornuftig utnytting av naturrikdomen vår vil gje auka verdiskaping.
KOMMUNEØKONOMI
Kystpartiet vil:
at kommunale midlar ikkje skal nyttast til å spekulere på børs.
arbeide for at bedriftsbeskattninga skal tilfalle kommunen der bedrifta ligg.
at staten skal kompensere fullt ut, dersom dei pålegg kommunen kostnadskrevjande oppgåver.
at kommunens andel av skattøre skal aukast for på den måten å styrke kommuneøkonomien.
at eventulle konsesjonsbetaling i oppdrettsnæringa går til den kommunen den ligg i.
NÆRINGSLIV OG LANDBRUK
Lokalt eigarskap er ein styrke for lokalsamfunna, og grunnleggande for at det kan utviklast eit godt samarbeid mellom næringsliv og lokalsamfunn. Kystpartiet vil difor arbeide for at næringsliv bygt på nasjonale fornybare ressursar ikkje skal seljast ut av landet.
Kystpartiet vil :
at det skal verte enklare å etablere nye næringar i kommunen ved å fjerne overdreven bruk av skjema velde, urimelege gebyr og avgifter.
arbeide for betre rammevilkår for små og mellomstore bedrifter
arbeide for at bedriftsbeskattninga skal tilbakeførast til kommunen der produksjonen utførast.
at kommunen utviser eit større engasjement ved å stimulere til eit allsidig næringsliv.. t.d. reiseliv og vidare legg forholda til rette for etablering av eventuelle statlege institusjonar i kommunen.
prioritere tiltak slik at fleire yrkesvalhemma får målretta utdannelse med sikte på å kunne integrerast i næringslivet.
arbeide for at eigarskap i fiskeri - og havbruksnæringa mest mogleg er lokal, og at eit fornuftig uttak av fornybare ressursar framleis skal vere grunnlaget for næringslivet på kysten.
at konsesjonsbetalinga i oppdrettsnæringa ikkje må vere høgare enn at lokalbefolkninga kan verte eigar.
oppretthalde norsk jordbruk med eit produksjonsmønster som tek vare på vårt behov for beredskap og sjølvforsyning i krisesituasjonar.
arbeide for at ein via SND kan yte tilskot til vidareforedling og markedsføring av økologiske produkter for bønder som vil gå over til økologisk drift.
at små gardsbruk må kunne drivast i kombinasjon med anna næring.
OFFENTLEGE TENESTETILBOD
Kystpartiet er av den oppfatning at offentlege tenestetilbod ikkje skal avviklast i distrikta for å opprettast i sentrale strøk. Partiet går sterkt imot den nedlegging av posttenester som delvis er i gang sett, utan at det er politisk vilje til å gjere noko med det. Posten burde heller lagt seg på ei utviklingslinje i staden for ei avviklingslinje.
Partiet ser på etablering av lokalsamfunnssentralar som eit godt alternativ. Eit postkontor som vert tillagt fleire tenester ved hjelp av data med nett-tilkobling og faks. På denne måten kan offentlege sektorer som f.eks. trygdekontor, arbeidskontor og likningskontor vere tilgjengelege for brukarar. Eit operativt postkontor med fleire funksjonar enn i dag vil kunne utgjere ein viktig del av eit serviceanlegg i distrikter der dette er ynskjeleg og mogleg å få til.
SKULE - BARNEHAGE
Kystpartiet vil:
styrke skule og barnehage
at elevar som ikkje har utbytte av integrering i vanleg klasse, bør få alternativt undervisningstilbod. Det alternative
undervisningstilbodet må utviklast i samarbeid mellom skule og foreldre, og vere målretta mot å gje eleven ein meir meiningsfylt og utbytterik skulegong.
arbeide for å få i gong symjeopplæringa i skulane, ei maritim kommune som Haram bør ta seg råd til å halde
symjehallane opne.
arbeide for eit yrkesorientert utdanningstilbod for dei som ikkje vil ta utdanning på universitet - og høgskulenivå, teorikravet må difor senkast og den yrkesfaglege delen styrkast.
HELSE - SOSIALPOLITIKK - ELDREOMSORG
Kystpartiet vil arbeide for auka livskvalitet og trivsel slik at befolkninga får eit kvalitativt og høgverdig helsetilbod. Målet skal vere at helsekøene vert tilnærma fjerna, og at folk kjem i meiningsfylt arbeid. Partiet vil arbeide for at staten iverksetter tilstrekkelige virkemidlar for å sikre at vitale stillingar innan den kommunale helsetenesta vert dekt.
Kystpartiet vil :
arbeide for at alle deler av den kommunale helsetenesta styrkast.
arbeide for at den Statlege overtakinga av sjukehusa ikkje medfører at distrikta får eit dårlegare tilbod enn før.
arbeide for at lokalbefolkninga skal føle seg trygg på at dei får den hjelp dei treng når behovet melder seg.
arbeide for at helsevesenet tilførast naudsynte ressursar og effektiviserast.
arbeide for å legge tilrette for at eldre får den hjelp dei treng når dei ikkje lenger maktar å bu heime.
arbeide for at tilbodet til eldre skal vere brukarvenleg og fleksibelt, slik at dei kan få eit tilbod som passar deira ynskje og behov.
arbeide for at pårørande kan få ei omsorgsløn som står i forhold til innsatsen dei yter overfor pleietrengande familiemedlemmar.
KULTUR - IDRETT- MILJØ
For det enkelte menneske er eit rikt og mangfoldig kulturliv berikande og styrker den lokale identiteten til vår kyststat og maritime nasjon. Idretten har sin verdi i seg sjølv, men også som forebyggande tiltak mot at born og unge skal få tilknytning til kriminalitet- og rusbelasta miljø. Det er svært viktig at vi tek vare på og utviklar barne- og ungdomsidretten. Breddeidrett fremjer sosialt fellesskap og helse. Reint miljø på hav og land er ei forutsetning for helse, trivsel og verdiskaping. Gjennom nasjonalt og internasjonalt miljøarbeid dei siste åra har vi sett kor viktig det er å finne den rette balansen mellom bruk og vern av både miljø og naturressursar. Distriktsbefolkninga har i generasjonar ført an i arbeidet med fornuftig bruk av naturen.
Kystpartiet vil :
lovfeste kommunale musikkskular og difor øyremerke midlar til dette.
at dei som vert pålagt restriksjonar e.l. i høve kulturminner, må få tilskot frå staten dersom dette reduserer verdien på eigedomen deira.
gå inn for at det innførast momsfritak for idrettslag og andre friviljuge og veldedige organisasjonar med ei omsetning under 2 mill. kroner. Dei friviljuge organisasjonane er uvurderlige medspelarar i utviklinga av gode samfunn.
advare mot at staten grip for sterkt inn for å verne områder i strandsona som i alle år har vore friluftsområde for kystbefolkninga.
SAMFERDSEL
Befolkninga og næringslivet i distrikts-Norge får kvar dag merke vanskane ved å ha eit lite utbygt "vegnett" både på sjø og land. Kystpartiet vil difor gjere sitt for at konkuransekrafta aukast ved å auke de offentlege investeringane til samferdsel.
Kystpartiet vil :
arbeide for at øysamfunnet i kommune skal få fastlandsforbindelse ved at Nordøyvegen vert realisert snart samt få fortgong i sambandet Valderøytunnellen - Store Kalvøy - Hamnsund.
arbeide for at fylkes - og riksvegferger vert gratis
arbeide for at overføringar til vegutbygging vert auka
arbeide for at det må byggast gang - og sykkelstiar med gatelys der det ferdast mykje born og unge, t.d. vegar mellom skule - heim - idrettsbaner.
arbeide for at bygdefolket skal få større høve til å påvirke nedsetting av fartsgrenser i tettbygde strøk.
arbeide for å oppretthalde snøggbåttilbodet ute i distrikta med best mogleg tilpassing for brukarane
arbeide for at infrastrukturen i distrika må fungere slik at det er mogleg å drive næringsvirksomhet på ein effektiv måte.
BUSTADBYGGING
Eksisterande plan - og byggningslov virkar dempande på bustadbygginga. Kystpartiet vil arbeide for at plan-og byggningslova vert endra, slik at ventetida for dei som ynskjer å bygge eigen bustad vert kortare.
Kystpartiet vil :
arbeide for at finansieringsinstitusjonar, og i særlig grad Husbanken, gjev fordelar til nyetablerarar.
legge tilrette for bygging av flergenerasjon bumiljø med hovudvekt på livskvalitet og trivsel, og for ei gunstig finansieringsordning.
arbeide for ei sosial bustadbygging som sikrar subsidierte leiligheter for folk med lav inntekt.
at det framleis skal vere lov å bygge og bu i strandsonen, det må vere opp til den enkelte kommune å avgjere sine
arealplanar ut frå stoda slik den er i kommunen. Vidare må det vere den enkelte kommunes ansvar å syte for at strandsonen ikkje nedbyggast i eit omfang som hindrar den frie ferdsel.
legge tilrette for bustadbygging i alle bygdelag i kommunen, dei som ikkje ynskjer å bu i store byggefelt må få høve
til å bygge utanom byggefelt.
