
Dato: 08.04.2002
FREMSKRITTSPARTIETS LANDSMØTE 2002
Fremskrittspartiet avholder sitt Landsmøte på Clarion Hotel Oslo Airport, Gardermoen, fra fredag 26. april til søndag 28. april.
Vi vil i den anledning invitere representanter for presse og media til å overvære Landsmøtets forhandlinger.
Landsmøtet starter fredag 26. april klokken 13.00 og avsluttes søndag 28. april klokken 15.30, med påfølgende pressekonferanse fra formannstrioen.
Fremskrittspartiets Landsmøte 2002 vil samle over 350 delegater og observatører fra hele landet. Av viktige saker kan blant annet nevnes formannens tale med påfølgende politisk debatt som finner sted på fredag. Lørdag er det "politisk verksted" med plenumsdebatt om arbeidsinnvandring med innledning fra adm.dir i NHO, Finn Bergesen jr, og leder i LO, Gerd Liv Valla. Landsmøtet deles deretter inn i 5 gruppesesjoner med temaer som "Norge trenger en ny integreringspolitikk", "Kunnskapsalternativet" (skolepolitikk) med bl.a. Helga Hjetland som innleder sammen med Lino Lubiana fra Foreldreutvalget for Grunnskolen, og representatner for Norsk Elevorganisasjon. FrPs forhold til mediene er også gjenstand for en egen gruppesesjon, sammen med barnehagepolitikk og velferdspolitikk.
Søndag behandles forslag til resolusjoner og valg av medlemmer til Sentralstyret, herunder partiformann.
Valgene til nytt Sentralstyre vil finne sted på søndag.
På Clarion Hotell Oslo Airport vil pressen få tildelt eget presserom med nødvendige telefonlinjer og telefax. Radio og TV kan bestille eget rom til studio. Presserommet vil bli utstyrt med ISDN-linjer.
Landsmøtedelegatene vil være innkvartert på Clarion Hotel Oslo Airport, og de av pressens representanter som ønsker å bo på hotellet gir beskjed om det ved påmelding.
Priser:
Overnatting hele landsmøtet på Clarion Hotel alt inkl. Kr. 3.000,-
Rom/frokost pr. døgn " 890,-
Enkel lunsj fredag " 100,-
Middag fredag " 350,-
Middag lørdag (festmiddagen) " 650,-
Lunch pr. dag " 200,-
Av hensyn til den praktiske tilretteleggingen, utstedelse av adgangskort og lignende ber vi om endelig påmelding innen 16. april d.å. til:
Fremskrittspartiets Sekretariat v/Trine Jordskar
Telefon: 23 13 54 00
Telefax: 23 13 54 01
E.mail: trine jordskar@frp.no 
Pressens representanter kan også ta kontakt med sekretariatsleder Trine Jordskar (23 13 54 25) (915 80 807) eller vår informasjonsrådgiver Arne-Rune Gjelsvik.
(23 13 54 53) (92 42 35 33) 
Ytterligere opplysninger om Landsmøtet kan også fås ved henvendelse til organisasjonssjef Leif Hjeltnes, sekretariatsleder Trine Jordskar eller undertegnede på telefon: 23 13 54 00.
Med vennlig hilsen FREMSKRITTSPARTIET
Geir Mo, Generalsekretær
