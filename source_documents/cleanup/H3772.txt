
26.2.97.
Johanne Gaup,
Oppfordrer kommuner som har fått en dårligere postservice til å klage til Samferdselsdepartementet
Johanne Gaup tok i dagens spontanspørretime i Stortinget opp omorganiseringen som i dag skjer i Posten, med samferdselsminister Rønbeck. Gaup mener statsrådens svar var positivt, og viser til at statsråden slo fast at servicen skal være god over hele landet og servicenivået skal også være likeverdig. Rønbeck slo også fast at samferdselsdepartementet oppfatter en innleveringstid som blir redusert fra kl. 16.00 til kl. 11. 00 om formiddagen som ikke holdbar, uansett hvor det måtte være i landet.
- Statsrådens svar kan vanskelig forstås på en annen måte at hun mener at den omfattende omorganiseringen i Posten som tidligere samferdselsminister Opseth har stått for, har gått for langt.
- Statsråden svar åpner for at kommuner som er kommet dårlig ut i forbindelse med omleggingen i Posten, bl.a. med hensyn til innleveringsfrist, må få vurdert sin sak på nytt. Og jeg vil derfor oppfordre kommuner som har fått sin klage på redusert postservice avvist, å henvende seg til samferdselsdepartementet for å få saken vurdert på nytt, sier Johanne Gaup.
