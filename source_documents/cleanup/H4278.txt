
lørdag 6. mars 1999 15:36:19
VENSTRES LANDSSTYRE:
Konsesjonskravene for reklame-finansiert TV må overholdes.
Da TV2 ble etablert, var hensikten å skape en konkurrerende kanal til NRK, en kanal som skulle ivareta norsk kultur og være en motvekt til den økende påvirkningen fra satelittbasert utenlandsk fjernsyn. Derfor skulle minst 50% av programmene være norskproduserte, og dermed styrke norsk språk, kultur og identitet. Resultatet er blitt stadig flere brudd på konsesjons-bestemmelsene.
Venstres landsstyre ser med bekymring på utviklingen av TV-mediet her til lands, og mener konsesjonskravene til kommersiell TV-virksomhet må skjerpes. Det er også vesentlig at kontrollrutinene fungerer tilfredsstillende, og at man har effektive metoder for å gripe inn når konsesjonsvilkårene ikke overholdes.
Oslo, 6. mars 1999 kl. 13:00
