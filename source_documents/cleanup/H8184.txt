
Nr. 4 - 8. mars 2004
Presseinformasjon fra Arbeiderpartiet
Flere har bedt oss om å fortsette med korte e-postmeldinger slik vi hadde i valgkampen til journalister med oversikt over hva som skjer i partiet. Kommende e-poster kan også inneholde kommentarer fra partiet eller partiets tillitsvalgte til aktuelle saker, men vil ikke erstatte tradisjonelle pressemeldinger. Heretter vil vi sende ut en slik e-post ved behov som du nå har mottatt. Datoen i emnefeltet på e-posten forteller deg når den er sendt fra oss om du ønsker å arkivere den for senere bruk. Dersom du ikke ønsker å motta slik e-post eller du har kollegaer som ikke får den men som bør ha den, så kontakt Tone Bråten på vårt sentralbord, 24144000, eller returner svar i denne e-posten.
100 prosent-kampanje for likelønn
I dag, mandag 8. mars, lanserer Arbeiderpartiets kvinnebevegelse sin 100 prosent-kampanje for likelønn. - Å kreve 100 prosent betyr at kvinner skal ha samme lønn som menn. Ikke 80 prosent av mannens inntekt eller 90 prosent, men den samme lønnen for arbeid med samme verdi, heter det på nettstedet som er opprettet i forbindelse med kampanjen. - For å få samme lønn så trenger vi din innsats. Sjekk om din bedrift er 100 prosent, bestill buttons, skriv under på protestbrevet og fortell oss din historie, er oppfordringen. - Bare på den måten kan vi sikre at kvinnelønnen ikke er urettferdig, heter det. - Vi har ikke tenkt å gi oss før vi har halve makten og hele lønnen, er mottoet.
Les mer om kampanjen på:
http://www.100prosent.org/
Hva skjer i Arbeiderpartiet?
På vår hjemmeside kan du se hva som skjer i Arbeiderpartiet. Klikk her! http://www.dna.no/index.gan?id=11942
Vennlig hilsen
Arbeiderpartiet
