
22.03.1999
FREMSKRITTSPARTIETS
STORTINGSGRUPPE
Fra stortingsrepresentant Per Sandberg
HVA MED LITT SUNN FORNUFT VED KYLLINGPRODUKSJON?
Sandberg vil i spørretimen onsdag 24.03.99 utfordre landbruksministeren angående dagens kyllingproduksjon, og det meningsløse lovverket disse produsentene må forholde seg til.
Sandberg vil ha svar på hvorfor fylkeslandbruksstyrene i Trøndelag og Romsdal tolker loven vedrørende dyrehensynet på 23 kyllinger pr. m2 dithen at dette er både minimum og maksimum. Videre ønsker Sandberg at Landbruksministeren skal forklare hvorfor kyllingprodusentene ikke kan eie aksjer eller ha næringsinteresser hos andre. Det er også en viss forskjell på lovtolkningen avhengig av hvor man bor, Sandberg mener loven håndteres ulikt for Priors leverandører kontra leverandører til private slakterier.
