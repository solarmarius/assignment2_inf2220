
Onsdag 17. mars 1993
Stortingsrepresentant Jon Lilletun (KrF) om Reform-94:
STØTTER REFORMEN - PENGER OG INNHOLD MÅ SIKRES
Etter den redegjørelse undervisningsminister Gudmund Hernes idag har gitt Stor-tingets Kirke- og Undervisningskomité om framdriften i Reform-94, kan jeg si at vi fra Kristelig Folkepartis side fremdeles støtter denne reformen. Men det er viktig at fylkeskommunene får de økonomiske rammene som reformen vil kreve, og at inn-holdet i den blir sikret. Det sier KrFs skolepolitiske talsmann Jon Lilletun. Han har meldt et spørsmål om dette til spørretimen neste uke.
-Jeg betrakter Reform-94 som en meget viktig skolepolitisk reform, ikke minst ved at den sikrer også elevene ved de yrkesfaglige studieretningene rett til tre-årig videregående utdannelse. Men det er ønskelig med en klargjøring på enkelte punkter, og derfor har jeg levert et spørsmål om dette til spørretimen, sier Jon Lilletun.
I spørsmålet viser Jon Lilletun til de kritiske spørsmålene som er kommet fram i media og fagmiljøer vedrørende reformen, og han ber statsråden svare på om han nå har oversikt over de økonomiske konsekvensene av reformen, og om alle de berørte parter er tatt med på råd i samsvar med lov og avtaleverk.
