
Stortinget, 10. mai 1999
fra Stortingsrepresentant Per Sandberg, Fremskrittspartiet.
Revidert nasjonalbudsjett.
Fremskrittspartiets familiepolitiske talsmann Per sandberg reagerer på at regjeringen nok en gang unnlater å følge opp avtalen mellom Fremskrittspartiet, Høyre og regjeringen vedrørende likestilling mellom private og offentlige barnehager.
Regjeringen har riktignok lagt frem en engangspakke på 37 millioner til private barnehager, men måten regjeringen ønsker å fordele disse midlene på tar Sandberg avstand fra. At kommunene som den største kritiker av barnehagesituasjonen skal være kontrollør av hvilken barnehage som er mest trengende blir som å sette bukken til havresekken mener Sandberg videre.
Fremskrittspartiet vil følge opp dette i gjennom å kreve en mer direkte fordeling til de private barnehagene uten ytterlige byråkrati.
Sandberg vil også peke på at regjeringen i 1999 har inndratt 130 millioner fra barnehagene ved endringer av satsene for 96- barna, da blir det ikke den helt store innsatsen for å avhjelpe situasjonen for de private barnehagene, han finner dette noe merkelig i relasjon til at regjeringen finner 87 millioner til tusenårssteder i kommunene.
