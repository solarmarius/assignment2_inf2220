
04.10.00
Rolf Reikvam SVs utdanningspolitiske talsmann
Sosialistisk Venstrepartis Pressetjeneste
Statsbudsjettet:
REGJERINGA BRYTER LØFTER  OG ER STOLTE AV DET
Det vil ta 15 år før vi er på OECD-nivå i forskningsinnsats.
Det trengs minst 1,2 milliarder i økte bevilgninger, hvert år, i de neste fem årene om Norge skal nå målet Stortingsflertallet har satt. Et tilsvarende beløp må komme fra privat sektor.
- Med en slik opptrapping vil det fortsatt være langt igjen til vi er på nivå med Sverige og Finland, uttaler Rolf Reikvam SVs utdanningspolitiske talsmann.
Med dette forskningsbudsjettet løper regjeringen fra vedtakene de var med på senest i februar i år. Det vil ta minst 15 år å nå målet om gjennomsnittlig OECD nivå med den økningen som ligger i budsjettet. Flertallet var klar på at i løpet av en femårsperiode skal Norge opp på dette nivået.
- Det blir ikke mer forskning om en tar penger fra universitetene med den ene hånden og tilfører de samme pengene til andre, sier Reikvam.
Vi må nå ta tidligere vedtak på alvor og vedta en forpliktende opptrappingsplan. Det betyr at forskningsbudsjettet må fordobles i forhold til regjeringens forslag.
- Budsjettet må økes med minst 600 millioner koner. Dette gikk flertallet inn for senest i februar i år, så jeg regner med at det samme flertall vil stemme for et slikt forslag nå, avslutter Rolf Reikvam.
