
Mesnali, 1999-09-08.
Opprop:
Genetisk omdannet mat - en alvorlig trussel mot vår helse!
Du kan alt ha kjøpt den i butikken
Fremmede, nye kunstige matvarer, som aldri har vært forutsett av naturen, kan du risikere å få i butikkene. Virkningene av disse matvarene er ennå ikke fullt ut kjent, men noen har allerede fått ødelagt helsen. Ved ett tilfelle i USA døde 37 personer og 1500 ble lammet. Fordi produktet ikke var merket som genetisk endret, tok det myndighetene mange måneder før kilden til problemet ble funnet og produktet kunne trekkes tilbake.
Hva er genetisk struktur?
Gener er blåkopier av delene i en organisme. Genetisk forandring er den prosessen som på en kunstig måte overfører den informasjon som er spesiell for en type organisme, til en annen; f.eks. fra en fisk til en tomat, eller fra et dyr til en plante.
Hvorfor blir det gjort?
Vitenskapen vil overføre ønskede kvaliteter fra en organisme til en annen - f.eks. motstand mot desinfeksjonsmiddel eller en sykdom.
Er det nødvendig?
Helt gode matvarer kan produseres i tilstrekkelige mengder uten genetisk inngripen. Motivene for genetisk omdanning er først og fremst kommersielle eller politiske - uten hensyntagen til helse og ernæring.
Hva er farene?
De potensielle farene er enorme. Eksisterende genetiske strukturer har utviklet seg over millioner av år til et uendelig fint utviklet og sammensatt økosystem. Nå blir denne hårfine balansen forrykket av vitenskapsmenn og det skjer forandringer som ikke kunne ha skjedd på en naturlig måte. Og dette blir gjort ekstremt raskt uten at en har tilstrekkelig oversikt over mulige følger.
Genetisk strukturering er ikke det samme som krysning, som har vært praktisert i mange år. Dette er ikke en eksakt vitenskap. Resultatet kan bli at noen farlige organismer blir motstandsdyktige mot antibiotika. Det vil kunne bli skapt nye giftstoffer og sykdommer. Ugress og insekter vil kunne bli motstandsdyktige mot desinfeksjonsmidler og plantedrepende midler. Vennligst vend arket
Mat fra naturen
Hvis vi forandrer de grunnleggende egenskaper i et næringsmiddel, vil det kunne forårsake sykdom, slik en f.eks. fant at giftstoffer og plantedrepende midler gjorde før i tiden. Men genetisk forandrede næringsmidler blir ikke nødvendigvis testet før de blir solgt i forretningene. Hvis vi får planter som blir programmert til å være motstandsdyktige mot plantedrepende midler, vil det tillate at større konsentrasjoner kan bli sprøytet på avlingene, slik at matvarer vil kunne komme til å inneholde flere kjemikalier, og elver og vannreservoarer bli mer forurenset.
Genetisk forandring av buskap fører til syke og lidende dyr og til dårligere matkvalitet. Dyr blir allerede nå oppdrettet med sykdommer for forskningens skyld og får et liv med lidelse. Fisk er blitt forandret for å bli større, kyr og geiter for å produsere rusmidler. Disse dyrene er ofte sykelige og har et kort liv. Vestlige agrokjemiske selskaper kjøper opp såkornfirmaer i utviklingsland med det for øye å selge genetisk forandret såkorn. Slik våger de å stå for biomangfold på bekostning av tradisjonelt såkorn.
Biologisk forurensning kan bli en den største faren ved genetisk forandring. Det vil kunne oppstå nye levende organismer, bakterier og virus som vil kunne bli i stand til å formere, spre og forandre seg. De vil kunne videreføre sine nye egenskaper til andre organismer, og mennesket vil miste kontrollen over utviklingen. Dette er å invitere til økologisk katastrofe.
Hva er situasjonen nå?
Allerede i dag kan det i mange land kjøpes genetisk forandret mat. Dette gjelder f.eks. soyabønner (som blir brukt i 60% av bearbeidede matvarer), tomater, gjær, melkeprodukter og modnet frøolje. Det foreligger nå søknader for 12 produkter, deriblant mais, for salg i EØS-landene hvor Norge er medlem. Men dette er bare begynnelsen. Om få år kan det bli nesten umulig å finne naturlig mat.
Av alle giftige bivirkninger ved moderne teknologi er genetisk forandrede organismer de farligste. De kan ikke stanses, og effektene av dem kan ikke reverseres.
Av farene ved genetiske forandringer kan nevnes dårlig matkvalitet, syke dyr, flere ondartede plager og sykdommer, redusert biomangfold, øket forurensning av vann, mat og jordsmonn, samt sammenbrudd i naturens balanse. Med økende vitenskapelig innblanding i matproduksjonen er allerede giftig og usunn mat blitt mer alminnelig. Ingen vet hvor mange som vil komme til å dø av kugalskap, som en mener kommer av at en har foret kveg med vitenskapelig godkjent, men fullstendig unaturlig mat.
Desinfeksjonsmidler, gjødning og forurenset vann og luft forårsaker kreft, fødselsskader, minkende fruktbarhet, salmonellaforgiftning, astma og leukemi. Disse kommer i tillegg til de velkjente forurensningstrusler som radioaktivt avfall, bivirkninger av rusgift, ødeleggelse av ozonlaget og giftige materialer som bly i bensin - og asbest.
Vi må forlange totalt forbud mot salg av genetisk forandrede matvarer! I mellomtiden må alle matvareprodukter som inneholder slike stoffer bli tydelig merket, slik at vi kan velge hva vi vil spise. Genetisk forandret mat kan bli markedsført uten nødvendig forutgående debatt.
De fleste mennesker er ikke klar over disse farene. Spre derfor denne informasjonen.
Vi må handle før det er for sent!
