
26.10.2001
- Må gi narkomane hjelp
- Det finnes ledige behandlingsplasser i narkotikaomsorgen og det finnes narkomane som ønsker behandling. Likevel får ikke narkomane hjelp til behandling. Dette er det store paradokset. Hvis dette bunner i byråkratiske hindrer, må vi rydde opp i det, sier Bjarne Håkon Hansen, Arbeiderpartiets sosialpolitiske talsmann.
- Det finnes ledige behandlingsplasser i narkotikaomsorgen og det finnes narkomane som ønsker behandling. Likevel får ikke narkomane hjelp til behandling. Dette er det store paradokset. Hvis dette bunner i byråkratiske hindrer, må vi rydde opp i det, sier Bjarne Håkon Hansen, Arbeiderpartiets sosialpolitiske talsmann.
- De narkomane opplever at de blir kasteballer. Det finnes ledige behandlingsplasser, men fylkene nekter å betale. Dermed har vi det paradoks at mange narkomane ønsker behandling og vi har ledig behandlingskapasitet. Likevel klarer vi ikke å finne en modell som sikrer hjelp. Vi må rydde opp i disse byråkratiske hindringene. Det viktigste nå, og det må skje raskt, er å rydde opp og finne en modell slik at narkomane sikres hjelp, sier Hansen.
Hansen ønsker også større valgfrihet når det gjelder valg av behandlinsgplass. -Narkomane må i større grad selv få velge hvilken institusjon de vil behandles i. Valg av behandlingsinstitusjon kan være en motivering i seg selv, mener Hansen.
Hansen ønsker debatt om de narkomanes situasjon, og er åpen for et fornyet syn på narkotikabehandling og de pårørendes situasjon. - Jeg ønsker meg et krafttak for narkotikaomsorgen, for å sikre også de narkomane menneskeverd, sier Hansen. Hansen medgir at tiltak som økt forskning og økt behandlingskapasitet vil ta tid, men at det allerede nå kan gjøres en god del for å bedre hverdagen til de narkomane. Nå vil Hansen ta initiativ for at hele Sosialkomiteen går ut og møter de narkomane på gata, også de organisasjoner og enkeltpersoner som jobber med dem. - Det handler om menneskeverd, om å gi dem en bedre hverdag og ikke minst muligheten til å komme seg ut av narkohelvetet. Og det handler om å gi foreldre og familie mulighet til å hjelpe, sier Bjarne Håkon Hansen.
