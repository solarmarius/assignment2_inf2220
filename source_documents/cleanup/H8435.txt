
6.6.2004
Venstres landsstyre
Venstre ber om støtte til regjeringens forslag til sprøyterom!
Venstres landsstyre er svært glad for at regjeringen har sikret grunnlag for etablering av sprøyterom i de kommuner hvor dette er nødvendig og ønskelig. Dette er et viktig gjennomslag for Venstre, som har ført kampen både lokalt og nasjonalt.
Ved å etablere kontakt mellom rusmisbrukere og kyndig helsepersonell kan en både redusere smittefare, begrense overdosedødsfall og dermed redde liv. Venstre er særlig opptatt av at en stiller krav til brukerne, og at en får en forsvarlig avgrensning med hensyn til både målgruppe og rusmidler. Dette ivaretas ikke i opposisjonens forslag, som innebærer et ukontrollert frislipp og en unødvendig detaljregulering,Landsstyret håper derfor på bredest mulig oppslutning om regjeringens forslag. Videre oppfordrer Venstre til en konstruktiv dialog mellom stat og kommune vedrørende ansvarsfordelig og finansiering, slik at tilbudet kan komme på plass snarest mulig.
