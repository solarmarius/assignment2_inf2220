
Dato: 16.januar 2004
Stortingsrepresentant Kenneth Svendsen, samferdselspolitisk talsmann i Fremskrittspartiet
- Legg ned Bergensbanen
Samferdselspolitisk talsmann for Fremskrittspartiet, Kenneth Svendsen, vil legge ned jernbanen mellom Bergen og Oslo. Jernbanen vil Svendsen erstatte med motorvei.
Svendsen sier at når ekspressbusser kan kjøre passasjerer til Oslo for under 50 lappen, så er det én ting å gjøre, nemlig å legge ned banen og bygge motorvei mellom Bergen og Oslo. Svendsen sier at ved å legge ned Bergensbanen og overføre alle midlene som i dag går til Jernbaneverket for bygging og vedlikehold av banen, samt kutte bort tilskuddet som går til NSB, og i tillegg selge alle eiendommene som NSB og Jernbaneverket har tilknyttet banestrekningen, kan disse midlene skal brukes til bygging av en skikkelig vei, som vil gi passasjerene på ekspressbussene et godt tilbud. Dette vil også spare næringslivet for store kostnader fordi vogntogene får en langt bedre trafikkåre.
