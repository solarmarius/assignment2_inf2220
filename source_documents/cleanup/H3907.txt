
13.6.2000
Marit Tingelstad,
Pressemelding fra
INGEN ER FORNØYD MED JORDBRUKSOPPGJØRET!
Slett ikke næringsutøverne som får sine inntekter redusert på tvers av intensjonene i Landbruksmeldinga og innstillinga som ble vedtatt i Stortinget nylig.
Ikke Sentrumspartiene - som trodde på det som stod i innstillinga og at Ap ville holde ord.
Ikke Arbeiderpartiet - som var naive nok til å tro at sentrumspartiene ville støtte Stoltenberg-regjeringens dårlige tilbud.
Ikke Høyre - som ønsker å gå lenger enn Ap i struktur- og rasjonaliserings­tiltak.
Ikke Fremskrittspartiet; for det partiet vil fjerne hele forhandlingsinstituttet og dermed jordbruksoppgjøret, for å legge til rette for at markedet skal styre alt innen jordbrukspolitikken.
Hvorfor er situasjonen blitt slik at ingen er fornøyd?
Er det kravet om billigere mat som overskygger alt hos den sittende regjering samtidig som den ikke er villig til å si ja til det mest effektive tiltaket for dette, nemlig å redusere matmomsen slik det er i alle EU-land ( unntatt Danmark)?
- Jeg synes det er trist at det hersker så stor usikkerhet for primærnæringene når en vet hvilken betydning disse næringer har for utviklinga av distriktene spesielt og for landets bosetting generelt, sier Marit Tingelstad
