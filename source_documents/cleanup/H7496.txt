
13. august 2003
Åslaug Haga og Sp dreg i Vesterveg med valkampopninga 2003:
Sp med sentral valkampopning i Bergen 16. august
Hovedmarkeringa vert på Torgalmenningen i Bergen 16. august frå kl. 11.00. Her vert det appellar av partileiar Åslaug Haga, senterungdomsleiar Trygve Slagsvold Vedum, fylkesordførarkandidat Magnar Lussand og Bergen sin toppkandidat Kjersti Toppe, samt mykje godt kulturelt program.
Men arrangamenta rundt valkampopninga startar allereie fredag 15. august. Kl. 19.00 vert det folkemøte på Seim, Lindås. Som sentrale deltakarar i paneldebatt på folkemøtet på tema arbeid, skule og regionalt samarbeid deltek Marit Arnstad, Liv Signe Navarsete og Rune J. Skjælaaen. Partileiar Åslaug Haga vil halda tale.
Fredag ettermiddag vil Marit Arnstad besøkja Bømlo sin ordførarkandidat Sammy Olsen. Magnhild Meltveit Kleppa vil besøkja Granvin og Ulvik sine Sp-ordførarar, som vil presentera kommunesamarbeid. Kleppa vil også møta på stands på Meland før ho reiser til folkemøtet. Austrheim Sp får besøk av Rune J. Skjælaaen, Lindås Sp får besøk av Jorunn Ringstad, og Radøy Sp får Eli Sollied Øverås på vitjing; alt dette vert før folkemøtet kl. 19.00.
På Torgalmenningen lørdag 16. august kl 11.00 - 12.00 vil det så verta sjølve hovedmarkeringa og opning av valkampen 2003. Her vert det appellar av partileiar Åslaug Haga, fylkesordførarkandidat Magnar Lussand og Bergen sin toppkandidat Kjersti Toppe. Hardanger Big Band, (m.a.deltakarar på Kongsberg Jazzfestival), og Universitetet sitt mannskor "Arme Riddere" vil stå for den musikalske underhaldninga.
Pressekonferansen vil finna stad på Hotel Norge kl. 12.15 med presentasjon av "Slik sentraliserer politikarane Norge" og andre hovedsaker i Senterpartiets valkamp. Deltakarar: Åslaug Haga, Lars Peder Brekk, Liv Signe Navarsete og Marit Arnstad.
Etter pressekonferansen, ca. 13.30, vil det verta eit internt "Klar til kamp"- møte på Clarion Hotel Admiral for heile tillitsmannsapparatet der Åslaug Haga vil oppildna til topp innsats.
