
Norske Samers Riksforbund (NSR), Valgkrets 9 Sør-Troms
Valgprogram sametingsvalget 2005
Hvorfor stemme NSR?
NSR har i hele etterkrigstida stått på for samefolkets rett. Vårt arbeid la grunnlaget for opprettelsen av Sametinget. Vi har i alle sammenhenger hevdet retten til å utvikle språk, kultur, samfunns- og næringsliv. NSRs grunnprinsipp er at alle samer skal behandles likeverdig i alle sammenhenger i samfunnsliv og kulturarbeide.
NSR har vært sentral i oppbyggingen av det Sameting vi ser i dag. Sametinget er blitt et uavhengig og seriøst talerør for samenes interesser. NSR står fri til å forme en samepolitikk som best kan ivareta de samiske interessene. NSR er garantien for at Sametinget utvikles videre som et uavhengig partipolitisk samisk talerør.
Uten NSR hadde vårt område sett annderledes ut
Valgkrets 9 Sør-Troms
Sør-Troms valgkrets består av kommunene Sørreisa, Dyrøy, Salangen, Lavangen, Gratangen, Skånland, Ibestad, Harstad, Bjarkøy og Kvæfjord.
Om Norske Samers Riksforbund
Fire sameforeninger er aktive i Sør-Troms og stiller felles liste. Det er Stállonjárga/NSR, Iinna ja Biras Sámiid Searvi/NSR, Stuornjárggá Sámenuorak og Harstad og omegn sameforening/NSR.
NSR har hatt lederskapet i Sametinget siden etableringen.
Sametingets presidenter har vært Ole Henrik Magga fra Guovdageaidnu/ Kautokeino (1989-1997) og Sven-Roald Nystø fra Divttasvuotna/Tysfjord (1997-2005). Aili Keskitalo fra Guovdageaidnu/ Kautokeino er NSRs presidentkandidat til sametingsvalget 2005.
Vårt grunnsyn
Staten Norge er grunnlagt på landområdene til to folk. Samene er det ene folket. Vi har aldri overdratt våre rettigheter som folk. Vi har dem fortsatt. Dette er erkjent i Norges Grunnlov og i ILO 169. Samisk kultur skal ha likeverdige levevilkår med norsk kultur. Samisk framtid skal sikres. Å få bli samiskspråklig er en rett. Tradisjonelle samiske verdier er viktige samfunnsbærere.
NSR makter å fornye og endre seg
Enhver organisasjon må ha evne til å fornye seg i takt med endringer i samfunnet. NSR har gjennom sin virksomhet gjennom tidene vist evne til å fornye sin politikk i takt med de utfordringer og endringer, som de samiske samfunnene til enhver tid har stått ovenfor.
Finnmarksloven markerer et "før-etter" skille i samisk historie. Finnmarksloven binder på mange måter sammen fortida, samtida og framtida til det samiske folk. Vi er kommet til et veiskille i politikken.
I kommende sametingsperiode stiller NSR med et mannskap som representerer erfaring fra Sametinget og nyrekrutteringer som stiller med erfaring fra andre områder. Igjen vil NSR vise gjennom sitt arbeid sentralt i organisasjonen, i lokallagene og gjennom sitt arbeid i Sametinget at NSR har evne og vilje til å fornye seg.
Valgprogram 2005 - 2005
I. SAMETINGET
Sametinget skal være det fremste talerør for det samiske folket i Norge. For at Sametinget skal få reell innflytelse, er det nødvendig at Sametinget får muligheten til å ta et større ansvar på områder det er naturlig skal ligge under Sametingets virksomhet.
Den enkelte sames hverdag i vår region vil på mange måter bli berørt av Sametingets tiltak. Samarbeidsavtalen mellom Sametinget og Troms fylkeskommune setter samisk satsing i system.
NSR i Sør-Troms vil arbeide for
 overføring av økt makt til Sametinget
 oppfølging av samarbeidsavtalen mellom Sametinget og Troms fylkeskommune
 gjensidig forpliktende samarbeid mellom Sametinget og kommunene i Sør-Troms
 at Sametinget etablerer avdelinger i Sør-Troms.
II. RETTIGHETER
Samerettsutvalget for Troms, Nordland og videre sørover er i gang med sitt arbeid med å kartlegge rettighetsforholdene til land og vann. Dette arbeidet må føres i samsvar med bestemmelsene i ILO-konvensjonen nr. 169.
NSR i Sør-Troms vil arbeide for
 oppretting av en rettskommisjon som skal identifisere samiske tradisjonelle bruksområder, og der rettskrav kan bli framsatt og avgjort
 at lokalbefolkningen får forvalte naturressursene, og at verdiskapning på grunnlag av lokale ressurser tilbakeføres lokalsamfunnet.
 å sikre lokalbefolkningens interesser til elva i Ru?gu/Spansdalen
 at fiskerettigheter og rettigheter til marine ressurser avklares
 at naturinngrep i Sør-Troms som kommer i konflikt med samiske interesser ikke skal finne sted før Samerettsutvalget har avgitt sin innstilling og samiske rettsforhold er avklart
 et tilstrekkelig arealvern for reindriftsområdene og samiske bruksområder
 samisk medbestemmelse i rovdyrsforvaltningen
 at bruksrett ikke skal utelukke kollektiv samisk eiendomsrett
 at statene Norge og Sverige gir Sametingene på begge sider en aktiv medbestemmende rolle i fremtidige reinbeiteforhandlinger om en ny reinbeitekonvensjon. I videre forhandlinger må fokuset på tradisjonell sedvanemessig bruk være sentral.
Utmarkskommisjonen for Nordland og Troms, og Sør-Troms jordskifterett har felt flere dommer som underkjenner samiske rettigheter. Dommene må opp til ny behandling.
Retten til selvbestemmelse
Et folks rett til selvbestemmelse betyr for samene en kollektiv rett til å bestemme over egen framtid på alle samfunns-områder. Denne retten medfører at det er samene selv som bestemmer hvilke samfunnsområder det samiske folk må ha styring, kontroll og forvaltning over.
III. SPRÅK, KULTUR OG SAMFUNNSLIV
NSR i Sør-Troms vil arbeide for
 identitetsskapende aktiviteter og tiltak tilknyttet samiske miljø i bygd og by
 en økt bevissthet om regionens samiske historie
 å sikre tilbud og aktiviteter i grendehus i samiske bygder
 tilrettelegging av samisk møtested i Harstad by
 at Gamtofta i Sørreisa videreutvikles
 at tiltak i Sametingets utredning til styrking av samisk språk i Ofoten, Sør-Troms og Senja, følges opp
 at små samiske forlag sikres forlagsstøtte
 å legge til rette for flere lokale utgivelser av bøker på samisk og om samiske forhold
 at samiske stedsnavn likestilles med norske stedsnavn
 at samiske skriftmedia oppretter regionkontor i vårt område
 å støtte etablering av samisk språksenter i Lavangen
 oppbygging av samisk museumssiida som dekker området Sør-Troms og Nordre-Nordland
 å videreutvikle og sikre festivalen Márkomeannu
 etablering av Nasjonalt samisk skisenter i regionen
 tilrettelegging for bygging av fotballbane i markebygdene
 å videreutvikle Várdobáiki i tråd med nav-eike prinsippet med samiske tiltak spredt rundt i regionen realisering av Várdobáiki kulturhus
IV. HELSE
NSR i Sør-Troms vil arbeide for
 at helsearbeidere skal kunne mestre dagligdags samisk språk
 videre skolering av helepersonell i samisk kulturforståelse
 faste kulturelle helsetreff rundt om i markebygdene
 at samer med offentlig omsorgsbehov får rett til å bo i sitt nærmiljø
 etablering av samisk omsorgstun
V. OPPVEKST OG UTDANNING
Sametinget gir særtilskudd til samiske barnehager og tilskudd til morsmåls-opplæring i barnehager. Sametinget er sentral faginstans og aktivt med i utvikling av samiskundervisningen i skoleverket. Antallet elever som velger samisk i grunnskolen i Sør-Troms øker. Sametinget finansierer sammen med Troms fylkeskommune kompetanseheving i samisk kultur i de videregående skolene i Troms.
NSR i Sør-Troms vil arbeide for
 at kommuner må være med å finansiere drift av samiske barnehager
 at individretta tiltak som gjelder Nord-Troms og Finnmark også må gjelde samiskundervisninga i vårt område
 stipendordninger for studenter som tar høyere utdanning med minst 30 studiepoeng samisk i fagkretsen
 at det utdannes flere lærere med kompetanse i samisk språk, kultur og samfunnsliv
 rett til opplæring på samisk for elever med 1. og 2. språk
 å sikre Lavangen sameskole
 at Skånland videregående skole får status som kompetansesenter for undervisning i samisk språk og kultur
 å sikre undervisningen i samisk språk og kultur ved Sjøvegan videregående skole
 at Høgskolen i Harstad bør tilby samiskrelaterte studietilbud
 at Høgskolen i Harstad bør satse på samiskrelatert forskning
 at alle i Sør-Troms skal ha kjennskap til samisk språk, kultur og samfunnsliv. Dette er regionens felles kulturarv
 at det opprettes stimuleringsstipend for elever og studenter for å rekruttere fagpersonell til duodji-miljøene
 at kommuner i Sør-Troms må defineres som samiske kommuner i henhold til Opplæringsloven
 tospråklighetsmidler til regionen for synliggjøring av samisk
 at Sametinget oppretter/ desentraliserer en fast utdanningskonsulentstilling til regionen
VI. NÆRING OG BOSETTING
Det samiske samfunnet har vært og er sterkt knyttet til primærnæringene og kombinasjoner av disse eller primærnæringer og andre yrker. Samer bor spredt, og den spredte bosettinga må opprettholdes.
Framtredende trekk ved næringstilpassinga i samiske bosettingsområder er allsidighet i kombinasjonsyrke.
NSR i Sør-Troms vil arbeide for:
 at spredt bosetting skal ivaretas gjennom stimuleringstiltak
 at også samiske bygder skal ha gode, framkommelige veier
 at kombinasjonsnæringer gis støtte på linje med primærnæringer
 primærnæringer må sikres
 redusert slaktekrav, avhengig av reintall, når man er aleneforsørger og kvinne
 støtteordninger til eneforsørgende reindriftskvinner og jordbrukskvinner med behov for arbeidshjelp i sesonger
 å redusere bestanden av rovdyr i samiske områder der det drives primærnæringer
 å etablere erstatningsordninger som dekker tap forårsaket av rovdyr, og som er tilpasset den enkelte næring
 at duodji-næringen får utviklings-muligheter
 at duodjikollektivet i Trøssemark får status som veilederverksted
 å lokalisere en duodji-konsulent til regionen
 at bygdeturisme med samisk styring gis levelige vilkår
 tilrettelegging for å gjenoppta jordbruk i samiske bygder
 at Nord-Troms- og Finnmarkstillegget for primærnæringene bør gjelde for hele Nord-Norge. Primærnæringene driver under vanskelige klimatiske forhold i hele Nord-Norge
 at egenandelen i arealtilskuddet til jordbruket må reduseres og helst fjernes for småbruk.Egenandelen føles urettferdig fordi den nå er lik for alle uansett antall dyr
 at alle samiske bygder skal inn under SUFs(Samisk utviklingsfond) virkeområde
 å sikre ressursgrunnlaget for fjordfiskerne
 lokaltilpasset forvalting og eierskap i havbruksnæringa
