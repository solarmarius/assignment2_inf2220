
Torsdag 20. mars 1997
Kommunalpolitisk talsmann Ola T. Låne (KrF) om Regjeringens regionalmelding:
DISTRIKTENE MÅ FÅ STABILE SIGNALER OVER TID
Det er viktig at distriktene får stabile signaler over tid, slik at det ikke skapes usikkerhet om framtiden. Signalene Arbeiderpartiet har gitt distriktene blant annet gjennom sin EU-tilpasning og behandlingen av Rattsø I har vært med på å skape usikkerhet i distriktene med hensyn med hensyn til de lange linjene i politikken. Det sier stortings-representant Ola T. Lånke som er distriktspolitisk talsmann for Kristelig Folkeparti.
Det er positivt at Arbeiderpartiet innrømmer nå at det er nødvendig med en mer aktiv politikk overfor distrikter og utkantstrøk for å oppnå målet om å opprettholde dagens bosettingsmønster. At folketallet har gått tilbake i 234 av landets 430 kommuner har også gjort inntrykk på Regjeringen. Det blir nå spennende å se hvor Arbeiderpartiet vil søke støtte til sin regional politikk. De kan sikre en mer aktiv distiktspolitikk ved å søke mot sentrumspartiene, men dersom Arbeiderpartiet fortsetter å danne flertall sammen med Høyre hjelper det ikke med noen vakre ord foran et stortingsvalg, sier Ola T. Lånke.
-Nord-Norge og deler av innlandsområdene i Sør-Norge har de siste to årene opplevd drastisk utflytting til sentrale strøk. Kristelig Folkeparti finner det viktig at man følger opp målsettingen om å opprettholde en spredt bosetting i så vel nærings-politikken som i offentlig virksomhet. Det må fortsatt benyttes forskjellig økonomiske virkemidler for å oppnå dette. Sterkere satsing på regionale utviklingsprogram er i tråd med det KrF har gått inn for, blant annet i 97-budsjettet. KrF er usikre på hva Regjeringen mener med en målrettet virkemiddelbruk i problemområder. En generell nedprioritering av stimulanser tl distriktene vil vi være uenig i, sier Ola T. Lånke til slutt.
