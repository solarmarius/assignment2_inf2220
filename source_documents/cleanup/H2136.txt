
Onsdag 6. oktober 1993
FØREBYGGJANDE FAMILIEVERN I FØRSTEGANGSTENESTA
Presset på familien som institusjon har vore stort i mange av dei industrialiserte landa dei siste tiåra. Dette har ført til klåre endringar i samlivsformene. Kristeleg Folkepartis Kvinner (KrFK) vil fremheva ekteskapet si stilling som samlivform, og arbeide for at ekteskapet si stilling vert styrka.
Det er også viktig å nå ungdom i etableringsfasen. Derfor vil KrFK ta initiativ til å innføra obligatorisk samlivsundervisning under vernepliktstenesta. På den måten kan samfunnet få formidle informasjon og kunnskap om familiespørsmål til ungdom i rett alder.
For å greia dette, er det viktig at samfunnet når familiane gjennom dei mange institusjonene dei møter i samband med barna. I første rekke vert det gjennom helse-stasjonar, barnehagar og skular.
