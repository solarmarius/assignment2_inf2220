
Måndag 2. november 1992
Lars Gunnar Lie (KrF) i finansdebatten:
KREVJE MINDRE - JOBBA MEIR
Skal dei norske verksemdene betra konkurransevna i høve til utanlandske verksemd-er, lyt vi, for å seie det enkelt, krevje mindre og arbeide hardare. Det er mellom anna derfor Kristeleg Folkeparti gjer framlegg om å ta bort den ekstra feriedagen utan å gje lønskompensasjon, og innføre ein karensdag i sjukelønsordninga. Det sa stortingsrepresentant Lars Gunnar Lie (KrF, Sogn og Fjordane) under finansdebatt-en i Stortinget måndag.
Lars Gunnar Lie minna om at det er gjort utrekningar som syner at det vil gje stor samfunnsøkjonomisk vinst å innføre ein karensdag. Han trudde òg at ei avvikling av Gro-dagen vil gje innsparingar på dei offentlege budsjetta.
Lars Gunnar Lie var ellers oppteken av at trygg og varig sysselsetting berre kan skapast ved at næringslivet, og då særleg små og mellomstore verksemder, får rammevilkår som er tilfredsstillande, også sett i ein internasjonal samanhang.
-Den sokalla "drahjelpa" frå dei internasjonale konjunkturane er svake, slo Lie fast, og sa seg glad for at regjeringa sitt framlegg om å utvida arbeidsgjevaransvaret ved sjukefråvær frå to til fire veker vert nedstemt i Stortinget tysdag.
-Opplegget ville vore eit steg i feil lei. Det villa ha forsterka problema for dei små verksemdene. Det ville ha gått hardare utover mange kvinnelege arbeidsplassar, og verksemder med mange arbeidarar ville vorte råka hardare enn funksjonærverksemder, understreka Lars Gunnar Lie.
