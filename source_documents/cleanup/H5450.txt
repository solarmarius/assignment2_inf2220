
10. januar
Per Steinar Osmundnes fra Sogn og Fjordane:
Yngste KrF'er på Tinget noensinne
Vararepresentant Per Steinar Osmundnes er med sine 21 år den yngste KrF'eren som noen gang har tatt sete i Stortingssalen. Kjell Magne Bondevik har til nå innehatt denne ungdomsrekorden. Bondevik var 22 år da han stilte som vararepresentant for Møre og Romsdal KrF i 1969.
Osmundnes er denne uken inne som vararepresentant på Stortinget for første gang etter valget. Per Steinar er fra Hyen i Gloppen og ble etter stortingsvalget 1. vararepresentant for Kristelig Folkeparti fra Sogn og Fjordane. Osmundnes har vært aktiv i politikken siden han var 13 år og er i dag sentralstyremedlem i KrFU. Når han ikke møter på Stortinget studerer Osmundnes på Norges Handelshøyskole i Bergen.
