
Nestleder KrFU
John-Inge Skaardal,
Gode revideringer for skolen!
Regjeringens forslag til revidert statsbudsjett er meget gode for skolen og forskningen. Skolen får 1 milliard mer til oppussing av skolebygninger. Samtidig øker regjeringen bevilgningene til rentekompensasjonsordningen med totalt 39 millioner. Dette er en viktig økning for å bedre kvaliteten i skolen, og for å bidra til økt sysselsetting i byggebransjen.
Regjeringen innfører også en ny og mer målrettet stipendordning for elever med svak økonomisk og sosial bakgrunn. Det er svært gledelig å merke seg at regjeringen gjør dette ved å innføre et behovsprøvd læremiddelstipend. Videreføringen av borteboerstipendet sikrer fortsatt de mange elever som bor langt unna skolen sin. Totalt øker regjeringen stipendordningen med 148 millioner.
Forskningen tilgodesees med et kjempeløft, ved at regjeringen øker kapitalen i Fondet for forskning og nyskapning med 800 millioner. Dette er alle veldig gode og fornuftige revideringer som gjør skolen bedre.
