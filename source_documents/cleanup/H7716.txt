
Senterpartiet i Sogn og Fjordane
Fylkestingsprogram 2003 - 2007
INNLEIING
Gode veljar.
Gjennom fylkestingsprogrammet ønskjer vi å gje deg svar på korleis Senterpartiet vil løyse dei utfordringane vi står overfor her i Sogn og Fjordane. Vi ønskjer å sette deg som innbyggar i sentrum og har difor bygd opp programmet med tanke på at du enkelt skal kunne finne dei område som er viktige for deg.
Senterpartiet meiner ikkje at fylkeskommunen er noko mål i seg sjølv, men ein viktig reiskap for deg til å kunne påverke utviklinga på viktige områder i samfunnet vårt. Senterpartiet ønskjer difor at mange oppgåver vert lagd til det folkevalde nivået, og at fylkeskommunen kan virke som ein motor for ei god framtid i fylket vårt.
Lukke til med lesinga.
PRIORITERTE OPPGÅVER 2003 - 2007:
LOKALT EIGARSKAP
Senterpartiet vil oppretthalde arbeidsplassar i Sogn og Fjordane ved å sikre lokalt eigarskap. Derfor vil Senterpartiet at fylkeskommunen går inn med betydelege midlar i utviklingsselskapet Fjordinvest a/s. Dette selskapet skal arbeide for å stille risikovilleg kapital til rådvelde for næringslivet. Vi vil gå inn for at det vert opparbeid ein eigen kapitalbase i selskapet som vert øyremerka nyetablering.
EIT FYLKE I UTVIKLING
Senterpartiet brenn for lokalsamfunn med livskraft og tru på framtida. Her er enorme ressursar om vi får høve til å nytte dei. Vi vil arbeide entusiastisk for eit fylke i utvikling. Senterpartiet har ei målsetjing om å løyve 3 millionar kroner årleg til utvikling av aktive kulturtilbod i kommunane i åra framover. Den første løyvinga er alt på plass i årets budsjett. Vi vil legge til rette for at innbyggjarane kan engasjere seg gjennom kulturaktivitetar og samfunnsliv.
EIT SPANANDE FYLKE
Senterpartiet vil gje deg som er ung større moglegheit for påverknad gjennom ungdomens kommunestyre og ungdomens fylkesting. Senterpartiet vil gå innfor årlege løyvingar på 1 million kroner til disposisjon for ungdomens fylkesting. Vi vil også arbeide for at elevar i vidaregåande skule får tilbod om opphald ved skular i utlandet i 3-6 månadar, som ein del av utdanninga si.
GRUNNSYN.
For at du skal vite kva vi legg til grunn for politikken vår har vi her teke med dei viktigaste punkta i vårt grunnsyn:
Senterpartiet vil at Noreg skal bygge si framtid på dei kristne grunnverdiane og humanistiske verdiar i pakt med desse, den nasjonale arven og eit levande folkestyre. Målet for Senterpartiet sin politikk er å skape ein fellesskap av frie, sjølvstendige menneske, der rettferd, tryggleik og likeverd er berande prinsipp.
Viktige grunnpilarar vert difor:
desentralisering av makt, kapital og busetnad
eit samfunn i økologisk balanse
kulturelt rotfeste
fridom for enkeltmennesket, med ansvar for seg sjølv og fellesskapen
blandingsøkonomi
privat eigedomsrett for dei mange
ER DU ELEV ,LÆRLING ELLER STUDENT?
Senterpartiet meiner at satsing på utdanning er den mest framtidsretta investeringa vi kan gjere. Vi ynskjer at du skal få ei god utdanning i fylket der du får god rettleiing og individuell oppfølging, helst på ein skule i ditt nærmiljø ,uavhengig av fylkesgrense. Vi vil derfor lova deg å gå inn for desse punkta dei neste fire åra:
SIKRE AT DU KAN TA RETTE LINE-/ YRKESVAL VED Å:
Syte for at skulen har ein rådgjevar med god kunnskap om fag og yrke, og tid nok til deg.
Gi deg kjennskap til lokalt næringsliv i løpet av skulegongen.
Sikre deg lærlingplass ved val av yrkesfag.
SIKRE DEG INDIVIDUELL OPPLÆRING PÅ SKULEN VED AT:
Du får ha dine eigne opplæringsmål.
Du vert kjent med din eigen måte å lære på.
Du får systematisk oppfølging av di læring.
Du får naturleg framdrift i høve din ståstad.
Du får undervisningsformer som aktiviserar deg til læring.
Elevbedrifter blir aktivt brukt som undervisningsform i den vidaregåande skulen.
SIKRE DEG EIT GODT MILJØ PÅ SKULEN OG I FRITIDA VED Å:
Få miljøarbeidarar på kvar skule.
Gi deg eit reelt tilbod om medverknad i planlegging og organisering av skulen.
Gi deg tilbod om open skule om kvelden, der du og fleire kan gjere ulike aktivitetar i lag.
Gi deg ditt studieønske på ein skule i din region.
Opprette eit lærlingforum der lærlingar kan treffast.
Støtte kopling mellom høgskule/ forsking og næringsliv via Kunnskapsparken i Sogn og Fjordane.
I TILLEGG VIL VI ARBEIDE FOR AT STORTINGET:
Opprettheld bortebuarstipendet.
Finansierar lærebøkene.
Går inn for ei studielånsrente som ikkje er større enn inflasjonen.
ER DU UNGDOM?
Ungdomen i fylket er ein viktig ressurs for samfunnet, og Senterpartiet vil legge til rette for at Sogn og Fjordane skal vere ein god plass for deg, som ungdom, å bu. Ungdom som flyttar ut av fylket skal sjå Sogn og Fjordane som ein attraktiv stad å flytte til, og dette vil vi oppnå gjennom å:
Oppretthalde ungdomens kulturmønstring
Gje deg større moglegheit for påverknad gjennom ungdomens kommunestyre og ungdomens fylkesting. Senterpartiet går inn for å yte 1 million i årlege løyving til disposisjon for ungdomens fylkesting.
Gje tilskot til bygging av nærmiljøanlegg som til dømes skateparkar i alle kommunar
Oppmuntre deg til engasjement i ulike frivillige organisasjonar.
Prioritere tilskot til fritidsaktivitetar som t.d. rafting, fjellklatring og dykking, som eit rusfritt alternativ for dei som søkjer spaning.
Sikre ungdomskortet og utvide det til alle ferjestrekningar
Prioritere offentleg transport til og frå fritidsaktivitetar
GJE DEG MOGLEGHEITER TIL EIT INTERESSANT ARBEID GJENNOM Å:
Legge tilhøva betre til rette for ungdom som ynskjer å etablere eiga verksemd, t.d. gjennom øyremerka midlar.
Vidareutvikle samarbeidet med SND om etablerarsatsing for ungdom.
Arbeide for ei oppmjuking av lovverket som sikrar at ungdom mellom 16 og 18 år som vil arbeide skal få høve til det
Arbeide for at fiskekvotar som vert inndregne av staten blir omfordelt til ungdom som ønskjer å satse på fiske som næring
ER DU I ETABLERINGSFASA ?
Senterpartiet meinar at Sogn og Fjordane skal vere eit godt fylke å busette seg i. Det er eit mål at du som ynskjer å etablere bustad får høve til det der du vil bu.
Senterpartiet vil i neste periode jobbe for desse sakene:
GJERE DET LETTARE Å FÅ TOMTAR FOR BYGGING AV BUSTAD VED Å:
Vere fleksible og romslege ved regulering av byggesaker og tilrettelegging av infrastruktur.
Legge til rette for mindre bustadfelt over heile fylket
HA SOM MÅL AT ALLE SKAL HA TILGANG PÅ GOD INFRASTRUKTUR VED:
At fylkeskommunen går aktivt inn i arbeidet med å få bygd ut breiband til alle delar av fylket
Å Prioritere opp kollektivtrafikken i Sogn og Fjordane
HAR DU BARN ?
Senterpartiet ynskjer at du som forelder skal ha moglegheit til å gje borna dine ein trygg og god oppvekst. Likeins vil vi leggje til rette for å gje dei ei god ballast for sitt framtidige liv.
Vi vil derfor lova deg å gå inn for desse punkta dei neste fire åra:
Jobbe for eit lågare kostnadsnivå for barnefamiliar ved åetablere ungdomskort.
Legge til rette for bygging av familiebustadar i lokalmiljø.
Sikre og utvide ungdomskortet til alle ferjestrekningar.
Ungdomskort for elevar som bur utanfor fylket.
Redusere hybelkostnadar ved å tilby eit utdanningstilbod lokalt i den regionen du bur.
SIKRE EIT GODT OPPVEKSTMILJØ I SAMBAND MED SKULEGONGEN VED Å:
Sikre borna dine ein trygg skuleveg gjennom å auke midlar til gangveg og rassikring.
Tilsette miljøarbeidar på kvar vidaregåande skule.
Gje ungdomen tilbod om open skule om kvelden, der dei kan samlast og nytte skulen sine lokalar og utstyr under oppsyn av miljøarbeidaren.
Gje deg og borna dine informasjon om utfordringane kring rusgift, vald og kriminalitet i dagens samfunn. Og ta eit initiativ til tettare samarbeid mellom heim, skule og politi.
Opprette eit lærlingforum der lærlingar kan treffast.
ARBEIDE FOR Å SIKRE GODT HELSETILBOD TIL BORNA DINE VED Å:
Prioritere opp ressursane til helsesøster på skulane i dialog med kommunane.
Sikre at borna dine ikkje vert nedprioriterte hjå tannlækjaren i høve betalande pasientar, og at tilbodet vert oppretthalde lokalt.
LEGGE TIL RETTE FOR AT BORNA DINE SKAL FÅ EI GOD OG FAGLEG UTVIKLING VED Å:
Gje borna dine individuell opplæring i vidaregåande skule.
Innføre systematisk oppfølging av ditt barns læring.
Gje naturleg framdrift på skulen i høve ditt barn sin ståstad.
Innføre undervisningsformer som aktiviserar til læring.
Gje borna dine kjennskap til lokalt næringsliv gjennom skulegongen.
Legge tilhøva betre til rette for ungdom som ynskjer å etablere eiga verksemd, t.d. gjennom øyremerka fondsmidlar.
I TILLEGG VIL VI ARBEIDE FOR AT STORTINGET:
gjennomfører vedtaket om tak på barnehagesatsane.
aukar utbetalinga av fødselspengar til heimearbeidande og studentar.
forlenge stønadstida på overgangsstønad for einslege forsørgjarar.
sikrar ein kommuneøkonomi som gjev rom for å oppretthalde grendeskular, nok lærarkrefter, ein god kvalitet på læring, skulebygg og utstyr i takt med utviklinga.
ER DU KULTURINTERESSERT ?
Kulturen er ein viktig trivselsfaktor i alle lokalsamfunn, og Senterpartiet vil arbeide for at Sogn og Fjordane framleis skal vere det beste kulturfylket i landet. Det skal vere ein kombinasjon av den profesjonelle kulturen, som ein til dømes finn i Sogn og Fjordane Teater, i Sogndal Fotball og i Opera Nordfjord, og den amatørbaserte kulturen ein finn gjennom til dømes lokale revyar, songkor og breiddeidrett.
Senterpartiet vil at du skal få eit betre kulturtilbod, og vi lovar å gå inn for desse punkta i dei komande fire åra:
STYRKE DET FRIVILLIGE ARBEIDET VED Å:
Gje økonomisk støtte til opplæring i organisasjonsarbeid, og til utdanning av instruktørar og leiarar.
Auke dei ulike tilskotsordningar til lag og organisasjonar.
Redusere skjemavelde og rapporteringsplikt til eit minimum.
STYRKE VIKTIGE KULTURTILTAK VED Å:
Gjere tusenårsstaden "Gulatinget" til ein kulturinstitusjon for deg.
Legge til rette for at folk flest skal kunne drive meir fysisk aktivitet.
Prioritere breiddeidretten i fylket gjennom opplæring av instruktørar og trenarar.
Gje støtte til ulike musikkarrangement i fylket, og sikre dei regionale kulturhusa.
Sikre framtida for Sogn og Fjordane Teater.
Arbeide for å realisere ein ny teaterbåt / kulturbåt gjennom "Den norske kulturbåten as".
ER DU ARBEIDSGJEVAR ELLER ARBEIDSTAKAR ?
Næringslivet er bærebjelken for at det skal bu folk i fylket vårt, og både eksisterande næringsliv og nyetableringar er like viktige. Senterpartiet meiner det er avgjerande at vi no klarar å snu trenden med utflagging av verksemder og nedlegging av arbeidsplassar, og vil difor lova deg å gå inn for følgjande punkt dei neste fire åra:
SIKRE DEN LOKALE EIGARSKAPEN I VERKSEMDENE I FYLKET GJENNOM:
At fylkeskommunen går inn med betydelege midlar i Fjordinvest, slik at vi får eit eige selskap i fylket som kan tilføre næringslivet i fylket risikokapital.
SIKRE KOMPETANSEN I VERKSEMDENE VED Å:
Opprette eit forskings- og utviklingsfond i fylket saman med SND.
Prioritere opp arbeidet med gjennomføring av kompetansereforma.
Skape attraktive kompetansemiljø gjennom å støtte utvikling av næringshagar, kunnskapsparkar og kompetansestover.
Påverke næringslivet til å opprette trainee-stillingar for å styrke tilfanget at spesialutdanna tilsette i bedrifta.
Legge til rette for god teknologisk infrastruktur, gjennom t.d. at fylkeskommunen engasjerar seg i utbygging av breiband i fylket.
Stimulere til bedriftsetableringar bygd på lokale ressursar og føremoner.
Legge til rette for meiningsfylt fritid gjennom varierte tilbod i lokalmiljøet.
Støtte regionale, kommuneoverskridande næringsutviklingsprosjekt
LEGGE TILHØVA TIL RETTE FOR NYETABLERING AV VERKSEMDER VED Å:
Påverke Fjordinvest til å ha ein eigen kapitalbase for nyetablering.
Vidareutvikle samarbeidet med SND om etablerarsatsing for ungdom.
Bruke elevbedrifter aktivt som undervisningsform i den vidaregåande skulen.
Auke kompetansen på bedriftsetablering i lokalmiljøet gjennom "REAL-prosjektet" i skulen.
Behalde eigarandelen i SFE- konsernet og Fjord 1
SIKRE EIT MANGFALDIG OG LIVSKRAFTIG LANDBRUK MED FRAMTIDSVON VED Å ÅRBEIDE FOR:
Eit jordbruk der det er rom for små og større einingar, og der ein oppmuntrar til lokalt mangfald og kreative krefter.
Eit jordbruk med utviklingsmoglegheiter.
å gje jordbruket høve til å ta ansvar for forvaltning av kulturlandskapet.
Å gje deg som bonde høve til å nytte ut alle naturressursar knytt til din eigedom.
Eit jordbruk der du som bonde får større fridom, og eit jordbruk der den private eigedomsretten vert respektert.
Ein ny investeringsordning knytt til generasjonsskifte i jordbruket.
At det vert gjeve støtte til investeringar for å oppfylle lover og forskrifter knytt til jordbruksdrift, og til utvikling av alternative drifts- og inntektsmoglegheiter.
At fylkeskommunen overtek fylkesmannen sin landbruksavdeling slik at dei folkevalde frå fylket i større grad styrer landbrukspolitikken i eige fylke.
Å utvikle gode samarbeidsformer mellom landbruket og forbrukar
SIKRE DEN STORE VERDISKAPINGA SOM FISKERI- OG HAVBRUKSNÆRINGA STÅR FOR VED Å ARBEIDE FOR:
Betre lønsemd for kystflåten
At den varierte flåtestrukturen i Sogn og Fjordane vert oppretthalden.
Å styrkje finansieringsordninga ved fornying av fiskeflåten, og at fornyinga blir sett i samanheng med fangstkapasitet og effektiviseringsvinst ved nybygg og modernisering.
At kondemnering og nybygging vert sett i samanheng, og at det gjeld alle typar fiskefarty og storleikar.
Vidareføre arbeide med å få til ei moderne og tilpassa utdanning ved Måløy vidaregåande skule.
At tilskot til frakt av fisk frå små mottak og inn til sentrale anlegg vert oppretthalde.
At kvotar som er inndregne av staten vert omfordelt til ungdom som ønskjer å satse på fiske som næring.
At havbruksnæringa får langsiktige retningsliner og areal for ei framtidsretta utvikling.
At tildeling av nye oppdrettskonsesjonar skal prioriterast på lokale eigarar, til rimeleg pris
At Stadt skipstunnel vert ein realitet
SIKRE INDUSTRI OG TENESTEYTING I FYLKET GJENNOM Å:
Opprette eit eige program for industrifornying i fylket.
Sikre risikokapital gjennom Fjordinvest.
Bruke fylkeskommunen som ein ressurs i å tilby kompetansebygging for næringslivet.
Sikre gode utdanningstilbod for ungdommen i dei mange viktige industrifaga i fylket.
Arbeide for ei oppmjuking av lovverket som sikrar at ungdom mellom 16 og 18 år som vil arbeide skal få høve til det.
Sette fokus på korleis ein kan få Sogn og Fjordane til å verte ein meir attraktiv bu- og arbeidsstad for unge kvinner.
Arbeide fram meir midlar til riksvegprosjekta i fylket.
At fylkeskommunen går aktivt inn i arbeidet med å få bygget ut breiband til alle delar av fylket.
Arbeide for auka transportstønad
Arbeide for at Sogn og Fjordane vert eitt ruteområde for fly
ER DU OPPTEKEN AV ENERGIPOLITIKKEN ?
Sogn og Fjordane er eit energirikt fylke og Senterpartiet vil arbeide for at mest mogleg av desse ressursane kjem fylket og innbyggjarane her til gode. Vi vil arbeide hardt for at du som innbyggjar i eit av landet sitt største kraftfylke ikkje skal vere blant dei som først vert råka med fare for straumrasjonering og ekstra høge linekostnadar når det er tørrår og kaldt.
Senterpartiet vil i komande periode gå inn for:
SIKRE NOK KRAFT I EIGE FYLKE VED Å:
Gå inn for at vassdrag som er konsekvensutgreidd og godkjent for konsesjonssøknad, kan verte utbygd.
Vere positive til utbygging av mini- og mikroanlegg i fylket vårt, og legge til rette for ei enklare sakshandsaming for desse anlegga.
Arbeide for at fylkeskommunen engasjerar seg meir i arbeidet med utnytting av alternativ energi.
Opprette ein eigen fylkeskommunal ENØK-pris.
SIKRE EIN RETTFERDIG STRAUMPRIS VED Å:
Arbeide for lik overføringspris på straum i heile landet, slik at du som bur i nærleik av kraftverk ikkje må betale meir i lineleige enn dei på t.d. Austlandet som får overført kraft herifrå.
Arbeide for at det vert innført ei toprisordning på straum med eigen takst på overforbruk. Det vil gjere til at private hushaldningar med svært høgt strømforbruk betalar ein større del av straumkostnaden, til fordel for dei som har eit normalforbruk.
SIKRE SIKKER STRAUMTILFØRSEL I HEILE FYLKET VED Å:
Arbeide aktivt for å vedlikehalde og sikre eit godt linenett i alle delar av fylket. Dette vil ofte krevje lokalt eigarskap med vilje til heilskaptenking
SIKRE AT VERDIANE SOM KRAFTVERKA UTGJER KJEM DEG SOM INNBYGGAR TIL GODE SKAL VERE:
Att fylkeskommunen sin del av aksjane i SFE-konsernet ikkje vert selt.
For ei ytterlegare samordning av kraftselskapa i fylket for å sikre den lokale eigarskapen.
Å vere ein aktiv eigar som stille krav til selskapa
ER DU OVER 60 ?
Senterpartiet er oppteken av å sikre deg ein trygg og aktiv alderdom. Som godt vaksen er du ein viktig ressurs i samfunnet. Den livserfaringa og den kunnskapen du har må vidareformidlast til dei yngre generasjonar
Senterpartiet vil derfor lova deg å gå inn for desse punkta dei neste fire åra:
VI VIL NYTTE DIN RESSURS SOM GODT VAKSEN VED Å:
Leggje til rette for at godt vaksne i stor grad kan delta som vaksenleiarar og instruktørar i frivillige organisasjonar.
Utnytte den kunnskapen eldre har i skuleverket.
Opprette ei ordning der pensjonistar kan vere reservebesteforeldre / fosterbesteforeldre.
Involvere eldre i arbeidet på frivilligsentralane, som pasientvener og rullestolførarar m.v.
Gje alderspensjonistar fleksible ordningar som gjev høve til å utføre lønsarbeid.
SIKRE AT DU SKAL FÅ TA DEL I DEI GODER SAMFUNNET HAR Å BY PÅ VED Å:
Innføre pensjonistkort på bussane og ferjene i fylket.
Oppretthalde eit tilbod om kollektivtransport i heile fylket.
Leggje til rette slik at eldre kan delta i kulturlivet i fylket.
Etablere gode møteplassar for eldre.
Leggje til rette for at eldre og pensjonistar kan delta aktivt i friluftsliv
SIKRE DEG EIN TRYGG ALDERDOM VED Å ARBEIDE FOR:
At det vert etablert ulike bustadalternativ for eldre i alle kommunane.
Å oppretthalda gode sjukehustilbod, omsorgs- og sjukeheimsplassar i fylket
FRAMTIDA FOR SJUKEHUSA I SOGN OG FJORDANE.
Senterpartiet vil at du som innbyggjar i Sogn og Fjordane skal kjenna deg trygg på rask og god hjelp ved sjukdom. Vi vil vera pådrivarar for at fylkeskommunen framleis skal vere "vaktbikkje", og vil dei fire neste åra arbeide for:
At sjukehustilbodet i fylket vert oppretthalde på dagens nivå.
At det framleis skal vera fødeavdelingar / akuttmottak ved alle sjukehusa i Sogn og Fjordane.
At styremøta i Helse Vest og Helse Førde vert haldne for opne dørar.
At sjukehusa i Sogn og Fjordane må vidareutviklast til å kunne gje eit
tilbod innafor fleire spesialisthelsetenester.
At Helse Førde skal prioritere utbygging av psykiatrihelsetenesta i fylket.
OPPTEK SPØRSMÅLET OM EU-MEDLEMSKAP DEG ?
Senterpartiet vil stå i spissen for arbeidet for at Noreg og i framtida skal vere ein suveren nasjon og ikkje ein del av ein union. Dette vil vi gjere gjennom å:
FÅ ATTENDE RÅDERETTEN NOREG HAR MISTA SOM FØLGE AV EØS-AVTALEN GJENNOM Å:
Arbeide fram eit alternativ til EØS-avtalen med utgangspunkt i Sveits sin avtale med EU.
Syne at Noreg sine handelsrettar vert godt ivareteke i WTO, og at vår gamle avtalar vil gjelde dersom EØS-avtalen vert sagt opp.
Arbeide for at retten til å nytte veto i EØS-avtalen vert nytta på viktige område så lenge EØS-avtalen gjeld
Få fram opplysningar om korleis EU har endra innhaldet i EØS-avtalen til å gjelde indre tilhøve i Noreg, utan at Noreg har handsama dette i noko politisk organ
SIKRE AT NOREG IKKJE VERT MEDLEM AV DEN EUROPEISKE UNION VED Å:
Få fram opplysningar om korleis EU utviklar seg til ein stadig tettare union der dei små landa får stadig mindre makt. Det er gjort for å hindre at dei nye EU-landa i aust skal få for mykje makt.
Få fram konsekvensane, med stadig stigande arbeidsløyse for ein del statar i EU, etter innføringa av Euro. Vidare få fram kvifor Noreg med sin råvare- og oljebaserte økonomi vil passe svært dårleg inn i pengeunionen.
Synleggjere korleis EU set omsynet til marknadskreftene framfor omsynet til miljøet og folkehelsa.
Forsvare folket sitt NEI frå 1994, og jobbe i mot at det vert sendt ein ny søknad om medlemskap i EU.
ER DU OPPTEKEN AV KOMMUNESTRUKTUR ?
Senterpartiet meinar at kommunane er grunnleggande for eit aktivt og levande folkestyre. Kommunane er nærast innbyggarane og har best føresetnad for å føre ein politikk som er tilmålt lokale tilhøve. Ein desentralisert kommunestruktur er eit viktig bidrag til spreiing av makt og innverknad i samfunnet.
Senterpartiet går i mot samanslåing av kommunar mot folkeviljen.
Vi vil ha meir fokus på lokale løysingar og lokale tilpassingar der kommunane i større grad kan utvikle sin eigen politikk. Dei beste løysingane på lokale utfordringar finst som regel lokalt.
Senterpartiet vil derfor arbeide for desse punkta dei neste fire åra:
At samanslåing eller oppdeling av kommunar berre skal kunne skje dersom eit fleirtal av innbyggjarane ynskjer dette. Dette skal avklarast gjennom folkerøysting.
Før ei eventuell folkerøysting skal det vere ein demokratisk prosess med open og brei informasjon der ein får fram både positive og negative konsekvensar.
Legge tilhøve til rette for interkommunale løysingar.
Arbeide for å styrke økonomien i kommunane slik at dei får økonomiske rammer som gjer dei i stand til å utføre oppgåvene sine til beste for innbyggarane.
