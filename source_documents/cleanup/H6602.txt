
19.10.02
Vegard Martinsen, (DLF)
MOMS = Mer Og Mer Skatt
Ifølge dagens Aftenposten utreder nå Arbeiderpartiet en økning av momsen til 25%. Da momsen ble innført 1/1-1970, var moms-satsen på 20%, og den var ment å erstatte en omsetningsavgift - oms - som var på 13,64%. (Samtidig ble forøvrig avgiftsgrunnlaget øket med en femtedel.)
Denne omleggingen, som var et resultat av Sandbergkomiteens innstilling, var et forsøk på å ordene opp i et rotete skattesystem en gang for alle. Men som vi alle vet, så er skattesystemet blit mer og mer komplisert, og momsen har stadig øket i rykk og napp, og nå er momssatsen på 24%.
Arbeiderpartiet ønsker nå å øke satsen enda en gang, Ap mener at staten trenger mer penger fordi det er kun staten som kan bruke folks penger på en fornuftig måte - Ap har åpenbart et menneskesyn som innebærer at de er uansvarlitge og hvis de får beholde sine penger vil de bruke dem på tull og tøys. Vår mening er at de aller fleste mennesker er lange bedre i stand til å disponere sine penger på en fornuftig måte enn politikerne (eksempler på politikeres sløsing av folks penger kan man finne i alle aviser hver dag).
Når man vet at staten allerede nå forsyner seg med over to tredjedeler av det folk tjener, så er det klart at skatte- og avgiftsøkninger ikke er veien å gå. Det er selvfølgelig korrekt at det statlige tilbudet innen skole, helse, osv. er dårlig, men løsningen på dette problemet er ikke å gi staten mer penger. Staten er ikke i stand til å bruke penger på en forsvarlig og økonomisk måte, og derfor er løsningen på problemene innen offentlig sektor å la folk selv få beholde de pengene de tjener. Da kan de selv bruke sine penger slik de synes det er fornuftig. Og da slipper vi også det evindelige maset om hvordan det offentliges midler skal brukes.
