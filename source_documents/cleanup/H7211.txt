
16.06.03
Venstres stortingsgruppe
Om kommuneproposisjonen
Opposisjonen raserer satsingen på økt lokaldemokrati­ Venstre og Regjeringen forslo tidenes satsing på lokaldemokrati ikommuneproposisjonen for 2004. Forslaget om en dramatisk frigjøring avkommunene gjennom redusert øremerking er nå foreløpig stoppet avreguleringskåte politikere på Stortinget, sier Trine Skei Grande,parlamentariske leder i Venstre.
I kommuneproposisjonen la Regjeringen frem et forslag som ville innebæreen reduksjon av øremerket finansiering med om lag 8 milliarder kroner i2004 som ville blitt omgjort til frie inntekter. ­ Nå er det kun smulerigjen av dette forslaget, sier Skei Grande. ­ Opposisjonspartiene svikterigjen lokaldemokratiet. De store ord fra Senterpartiet, SosialistiskVenstreparti og til dels Arbeiderpartiet falt kjapt til jorden, fortsetterhun.
Venstre og Regjeringen fikk imidlertid gjennomslag for andre viktig tiltakfor å øke kommunenes handlefrihet. Kommunalkomiteen har i dag avgittkommuneproposisjonen og gitt Regjeringen tilslutning til:
- avvikling og forenkling av regelverk og rapportering
- helhetlig og sammenhengende tilsyn med kommunesektoren, koordinert av fylkesmannen
- alternative styringsformer som alternativ til utstrakt detaljregulering,rigide minimumsstandarder og bemanningsnormer
­ Venstre vil fortsette kampen for styrket lokaldemokrati, og vil gjøredette til hovedsak i den nasjonale del av lokalvalgkampen, avslutter TrineSkei Grande.
