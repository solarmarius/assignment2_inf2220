
19. mars 2001
Kristelig Folkepartis Kvinner v/ leder Randi Gran Tørring:
Hva er statsministerens ord verd???
8. mars hadde Dagsavisen et stort oppslag om statsminister Jens Stoltenberg, som ville innkalle sine statsråder hvis det ble ansatt/oppnevnt mannlige ledere til stillinger det finnes kvalifiserte kvinner for. I dag blir det offentliggjort at John G. Bernander er ansatt som NRK-sjef - og statsråd Horn uttrykker tilfredshet over tilsettingen. Hva er statsministerens kommentar? Og hvilke konsekvenser får dette for statsråd Horn?
Kristelig Folkepartis Kvinner gratulerer Bernhander med stillingen, men ønsker å fremheve at vi i Norge har flere kvinner som ville vært kvalifisert for stillingen, med både ledererfaring fra næringsliv og godt kjennskap til det politiske miljø i Norge. For ikke alene å fremheve kvinner fra eget parti vil vi frimodig peke på Laila Dåvøy, Anne Enger Lahnstein, Åse Kleveland og Kristin Clemet.
Leder i Kristelig Folkepartis Kvinner, Randi Gran Tørring, håper regjeringsmedlemmer i praksis vil vise at de ihvertfall tar statsminister Stoltenberg løfter på alvor. Vi andre kan jo med større frimodighet tenke sjøl!!
