
14.08.2001
Pressemelding fra Rød Valgallianse
Hvor er Jagland?
Utenriksminister Torbjørn Jagland må fordømme USAs bombing av Irak og Israels angrep på Palestina, krever RV leder Aslak Sira Myhre. Det nytter ikke å vente på Kofi Annan om en ikke tør å kommentere det som skjer nå.
Rv vil ha verden inn i årets valgkamp.  Mens Jagland gjemmer seg for Petersen, skatter og avgifter  skjer det dramatiske ting utafor riksgrensa.
I løpet av det siste døgnet har USA gjennomført et eller to bomberaid over Irak, mens den israelske hæren har okkupert palestinernes hovedkvarter i Jerusalem og gått inn i  den palestinske byen Jenan.
RV krever at Norge fordømmer USAs bombinga til USA og krigserklæringen fra Ariel Sharon. -Norge har ansvar for FNs sanksjonkomite for Irak og har tatt på seg "fredsmegler" rollen i Palestina, nå må Jagland vise ryggrad. Norge må ta avstand fra den statsterror som Israel bedriver, og slutte å stille begge parter likt i en "volds-spiral". Israel okkuperer stadig mer av Palestina med sin våpenmakt, palestineren er okkuperte med en serie FN resolusjoner på sin side. Hvis Sharon turer fram med jernhånd, vil det bryte ut full krig i Midt-Østen, og Norge vil være medansvarlig på grunn av stortinget og utenriksministerens feige holdning.
I forhold til Irak har utenriksdepartementet tatt rollen som megler og administrator av den grusomme sanksjonspolitikken. Etter at over en million mennnesker har dødd, er det på tide at Jagland klarer å ta avstand fra at USA skal få skalte og valte med liva til folk i Irak. Sanksjonspolitikken og de stadige bombetokta tjener ikke noe annet formål enn å styrke den amerikanske makta i Midt-Østen, avslutter Sira Myhre
