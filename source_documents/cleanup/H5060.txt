
Oslo, 20. august 2001
Per-Kristian Foss
Hold fingrene unna, Kosmo!
Høyre synes det er positivt at Konkurransetilsynet i dag har konstatert at vi må ha mer enn en stor aktør på flymarkedet for at det skal være reell konkurranse. Konkurranse er positivt både for pris og kvalitet, og det er viktig å sikre at flere aktører finner plass på det norske markedet.
Jeg konstaterer at Konkurransetilsynet i denne saken oppfyller sitt mandat og er med på å sikre reell konkurranse i Norge. Det er positivt. Nå gjelder det at statsråd Kosmo ikke blander seg inn i tilsynets vurderinger og konklusjoner, slik han har gjort tidligere. Norske flypassasjerer fortjener ikke Arbeiderpartiets samrøre, men en god og sunn konkurranse. Da er det viktig at Jørgen Hårek Kosmo holder seg unna, sier Per-Kristian Foss.
Høyre har lenge ment at Konkurransetilsynet burde få en mer selvstendig rolle som vokter av frie markeder. Det har ikke vært mulig å skape politisk flertall for dette så langt.
