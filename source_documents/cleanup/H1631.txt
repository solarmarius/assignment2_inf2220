
Stortinget, 26. mai, 2000
FREMSKRITTSPARTIETS
STORTINGSGRUPPE
fra Stortingsrepresentant Per Sandberg
SKRINLEGG BYGGING AV OPERAHUS
I BJØRVIKA!
Per Sandberg, som er Fremskrittspartiets fraksjonsleder i kulturkomiteen, mener dagens oppslag i Dagens Næringsliv indirekte bekrefter det Fremskrittspartiet slo fast allerede under opera- debatten, nemlig at: Denne bygningen vil koste langt mer enn flertallet på Stortinget prøvde å innbille folk.
Det som imidlertid er Sandbergs utgangspunkt nå, er de endringer som etter sigende er skjedd i norsk økonomi.
Når Arbeiderpartiet betrakter budsjettbalanse og stramhet i økonomien som viktigere enn bygging av omsorgsplasser og innkjøp av sykehusutstyr ser Sandberg det som en selvfølge at dette partiet også vil støtte et forslag om å skrinlegge byggingen av operahus i Bjørvika. Sandberg vil nemlig på vegne av Fremskrittspartiet fremme dette forslaget under Stortingets behandling av revidert nasjonalbudsjett fredag 16 juni.
- Et sosialdemokratisk parti som prioriterer budsjettbalanse så sterkt, foran viktige samfunnsoppgaver, kan vel ikke fullføre byggingen av et operahus til flere milliarder nå, spør Sandberg. Morgendagens votering vil uansett bekrefte hvilke partier som foretar de riktige prioriteringer i såkalte stramme tider, avslutter han.
