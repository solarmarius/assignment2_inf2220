
Stortinget, 04. oktober 2000
FREMSKRITTSPARTIETS
STORTINGSGRUPPE
Fra justispolitisk talsmann Jan Simonsen (FrP)
FREMSKRITTSPARTIET SJOKKERT OVER JUSTISBUDSJETTET:
ØNSKER REGJERINGEN ØKT KRIMINALITET?
- Regjeringens forslag til statsbudsjett viser at regjeringen står
handlingslammet i kampen mot kriminaliteten, sier Fremskrittspartiets justispolitiske talsmann, Jan Simonsen, i en kommentar til statsbudsjettet.
- Manglende politiressurser gjør at organiserte forbryterbander i dag kan operere relativt fritt, mange politikamre har ikke penger til å rykker ut etter normal arbeidstid, det tar flere måneder å få en ferdigbehandlet straffesak opp for en domstol, og det mangler fengselsplasser. Hele justissektoren er i krise. I denne situasjonen er det en skandale at regjeringen foreslår å redusere bevilgningene til fengselsvesenet, ikke foreslår en eneste ny politistilling og holder politiets driftsbudsjett på samme nivå som i år. Det viser at regjeringen ikke er interessert i å bekjempe kriminaliteten. Dette er et
statsbudsjett som vil føre til økt kriminalitet, sier en opprørt Jan Simonsen.
