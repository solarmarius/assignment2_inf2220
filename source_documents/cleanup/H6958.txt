
03.04.03
Venstre, landsstyret
Nei til utbygging av Saudavassdraget
Venstre står åleine i Regjeringa om å verna Saudavassdraget. Stortinget skal behandla saka nå i vårsesjonen. Utfallet er nå meir usikkert enn før. Fleire parti har ulike oppfatningar lokalt og sentralt. Etter lokalt press, gjorde AP, SP. og Krf. om sine tidlegare vedtak i fylkestinget.
Venstre i Rogaland har stemt for "Alternativ 2000" som er ei opprustning og forsiktig utbygging av eksisterande kraftanlegg. Dette er og i samsvar
med høyringsuttalen frå fylkestinget i Rogaland.
At ELKEM som utbyggjar går inn for ei optimal utbygging går det an å forstå. Men det er oppsiktsvekkjande at Norges vassdrags- og energidirektorat (NVE) i høyringsrunden, ikkje tek hensyn til innvendingane frå verneinteressene og uttalen frå Direktoratet for Naturforvaltning (DN) . Dette er i strid med tidlegare vedtak i Stortinget som har sagt nei til fleire store utbyggingar. Dette har og vore tema i nyttårstalar såvel konge som statsminister.
Rogaland har 0,4% villmark mot 5% landet ellers. Utbygging av Saudafallene i tråd med NVE, vil rasere eit av dei siste store vassdraga som er att i landet vårt. Utbygginga vert nå brukt som argument for å få opp sysselsettinga i indre Ryfylke. Men det vert heilt feil å bruka utbyggingsplane som press for kommunalt nødsarbeid som vegutløysing. Truleg vil krafta verta ført ut or kommunen - til kraftkrevande industri som Norsk Hydro på Karmøy.
Kampen om Saudafallene er vår siste skanse til å bevara eit stykke uberørt natur. Det vert ein hard kamp mellom ulike interesser. Utbyggjar legg store pengar inn i kommunale næringsfond og eit av Norges største PR-byrå tek seg av samfunnskontakt og lobbing mot alle som kan påverka beslutningen i Stortinget.
Vern om Saudafallene er av nasjonal interesse. Venstre ser for seg ei betydeleg opprustning av eksisterande anlegg og ei forsiktig utbygging som einaste alternativ. Noko meir utover dette har ikkje landet vårt råd til.
