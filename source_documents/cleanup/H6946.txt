
19.11.02
NasjonalAlliansen
Nyhetsbrev November
[Uttalelse #1:]
Yngvar Brenna
NasjonalAlliansen
Flerkultur eller velferd
Svenske Lars Jansson, universitetslektor i bedriftsøkonomi ved Gøteborgs Handelshøyskole, deltok i Svensk TVs program Summerat, som ble sendt noen uker etter riksdagsvalget i Sverige denne høsten. I programmet - som ble spilt inn høsten 1998 - slo Jansson overfor intervjuerne og seerne fast at den totale kostnaden for innvandringen bare til Sverige ligger på hundre milliarder svenske kroner. Dette fikk mange til å reagere med avsky og vantro mot svensk innvandringspolitikk. Media svek sine lesere og seere nok en gang, og Janssons beregninger ble møtt av en øredøvende stillhet i aviser, tidsskrifter, radio, fjernsyn og ellers hvor det måtte være. Alltid skal debatten utsettes i vårt naboland, selv om det også der er veldig mange som arbeider for og håper på demokratiske omveltninger og en ny forståelse for folkets vilje, historiske fakta, ugjenkallelige problemer, forandringer og usikkerhetsmomenter i behandlingen av den udemokratiske innvandringen og all tvang som fører med denne, både fra innvandrerne selv og de offentlige myndighetene, som under påskudd av å være den barmhjertige samaritan selv liksom skal redde verden og endre nordmenns fedreland for alltid. Den ubarmhjertige eksperimenteringen med vårt land har antatt uhyrlige dimensjoner i forhold til vår egen befolknings størrelse, kapasitet og muligheter og mer har vi vel i vente...
I artikkelen Innvandring eller velferd? i tidsskriftet Salt nr. 5/2002 presenterte Jansson nøyaktigere anslag for innvandringens ubønnhørlige pris - den lød på hele 267 milliarder svenske kroner årlig. Svenske media valgte også denne gangen å forsøke å dysse ned tegnene til kritikk, og slapp ingen kritiske røster til - igjen. Media trykket, viste og sendte derimot løgner fra ihuga innvandringsforkjempere til. De politiske sjefredaktørene lot ikke vente på seg, begynte å så tvil om tallene, kalte Janssons utregninger suspekt "tallek" uten rot i virkeligheten, osv. i den stilen vi så altfor godt kjenner. Man tar avstand fra noe uten å komme med motargumenter, evt. motbevis, forklaringer.
Tidsskriftet Salt er et av de få fora der innvandringskritiske røster fortsatt kan høres, noen annen måte å publisere sine beregninger, vurderinger og innvendinger har ikke den jevne mann og kvinne. Slik er hverdagen i Sverige. Slik har den etterhvert blitt også i Norge.
Nå har Jansson gitt ut boka Flerkultur eller velferd? som det ikke blir like lett å forkaste liksom artikkelen i tidsskriftet Salt. Bokas verdi ligger framfor alt i de økonomiske beregningene, uvurderlige i enhver omgang med meningsmotstandere, dernest i dens pedagogiske og historiske konsept. Jansson beskriver utfyllende for oss hvordan en arbeidsinnvandring Jansson betegner som lønnsom for 50- og 60-årenes Sverige gikk over i en ulønnsom masseinnvandring med dramatiske sosiale konsekvenser ingen ansvarlig myndighet eller politiker ennå har innsett rekkevidden av eller kan anslå hva etterspillet vil bli av.
Jansson kler dem nakne som sprer myten om at Sverige trenger arbeidskraftsinnvandring, og viser i stedet til at andelen arbeidsløse i befolkningen langt overstiger den offisielle fire-prosents-raten: "De som ikke på 1990-tallet fikk plass på arbeidsmarkedet har i vesentlig utstrekning blitt plassert på skolebenken. Dermed regnes de ikke som arbeidsløse. Den virkelige arbeidsløsheten i 1999 lå på melom 17 og 20 prosent ved en 4.3 millioners arbeidskraftig befolkning."
At innvandrere skulle være diskriminerte på arbeidsmarkedet avfeies: "På steder der tilbudet i arbeidsplasser er godt og der jobbene passer innvandrere er forskjellen i sysselsettingsgrad mellom svensker og innvandrere begrenset."
Jansson mener det er svenskene som blir diskriminerte: "Det svenske arbeidsmarkedet vokser langt langsommere enn innvandringen. Med den nåværende innvandringspolitikk kommer derfor problemene til å forverres. Det politiske systemets omsvermelse for innvandrerne trenger svensker unna visse jobber". "Gjennom den pågående islamiseringen holder en ny politisk kraft på å vokse fram i Sverige. Familiegjenforeninger og et større antall barn enn i svenske familier skynder på utviklingen. Mennesker uten beskyttelsesbehov dominerer blant innvandrerne". "På ca. 50 år har innvandringen økt fra et par prosent til drøyt tjue prosent av befolkningen. Hvorfor flytter ikke innvandrerne til andre islamske land? Iflg. FNs konvensjoner bør de søke seg til land nær sine egne. Innvandrerne søker seg heller til land der det er lett å få politisk innflytelse og der motstanden mot islamisering lett kan skjules under henvisning til at det råder religionsfrihet." "En økning fra 1000 muslimer i 1966 til 400000 idag betyr en økning på 18-19 prosent i året. En nesten ufattelig rask økning." "I Danmark har man slått alarm om islams ekspansjon. Når skal svenskene våkne?"
Og når våkner de brede grupper av nordmenn?
[Uttalelse #2:]
Yngvar Brenna
NasjonalAlliansen
EU s kyniske spill om penger, makt og statenes skjebne
En EU-utvidelse er en tidsinnstilt bombe. Verken de østeuropeiske kandidatene til medlemskap eller de nåværende medlemmene har på noen måte forberedt seg på en utvidelse. I EU-kommisjonens evalueringsrapporter om det enkelte lands grad av forberedelser har det vært skrevet at mye arbeid gjenstår før EU-kandidatene kan sies å være forberedt på en utvidelse. Disse landene har derfor blitt oppfordret til å ta affære og sette tiltak i verk umiddelbart. EU-kommisjonen innser at de ti kandidatlandene det har vært ført forhandlinger med i en årrekke, ikke er forberedt på å bli EU-medlemmer nå, men at kandidatene blir forberedt i det øyeblikk de er lovet å bli tatt opp som EU-medlemmer, dvs. i utgangspunktet den 1. januar 2004. Hvor naiv kan man få blitt?
Dersom ett enkelt land kan blokkere alt i en union av femten stater, hva vil da skje i en union av femogtyve stater? Og hvilket Europa vil vi egentlig ha, - en rihandelssone, et statenes Europa, et føderalt Europa eller en føderasjon av nasjonalstater? EU-kommisjonens tilnærmelsesmåte er basert på teknisk vurdering og taktikkeri, som igjen er tilpasset maktpolitiske og økonomiske mål. EU-kommisjonen er vedvarende - evig - positivistisk, ikke realistisk. Den ser ikke hvor landet ligger, bokstavelig talt. Hvert enkelt kandidatland har vært belemret med sine spesifikke, ikke rent små problemer. Forberedelsene til EU-medlemsskap har vært preget av hull og tilsynelatende uoverstigelige forskjeller. De ti søkerlandenes regjeringer og store deler av deres innbyggere tar i euforisk EU-rus for gitt at de blir medlemmer uansett og stresser med å beholde en anstendig fasade som med kosmetiske endringer og "plasterlappspolitikk" virker overbevisende på forbausende mange EU-byråkrater som er i kontakt med og har besøkt kandidatstatene. Det har til nå kommet heller beskjeden kritikk mot de økonomiene EU "overtar" eller i beste fall får medansvar for, samfunns-, miljømessige o.a. forhold i de ti kandidatlandene. Det har vært påfallende lite å utsette, noe de fleste som har vært på ferie, bodd i eller reist gjennom Øst-Europa vil reagere på. De fleste vil kunne medgi at det meste har vært vanstyrt og vanstelt i de øst-europeiske landene.
Å modernisere og reparere den nedsarvede industrien, det gammeldagse landbruket, den nedslitte offentlige sektoren, de forfalne bygningene, det utrangerte forsvarsmateriellet, osv. - her kunne vi holdt fram som vi stevnet i det uendelige - vil koste et hemmelig antall milliarder EU-byråkratene nok ikke har regnet på, ellers ville vi vel fått offentliggjort et cirkatall.
Fordelt på et ukjent antall år kan den gavmilde pengebruken fra skattemidler i de rikeste EU-landene virke ubegrenset. Det er lett å være gavmild på andres vegne.
I EU-kandidatlandene i Øst-Europa har folk til det kjedsommelige blitt hamret inn at EU-medlemsskap bringer en historisk sjanse, umåtelige fordeler og at det ikke finnes noe alternativ til EU. Det har ikke vært noen debatt om EU og evt. EU-medlemsskap. Likevel kan vi i enkelte land spore enkelte tendenser til mer støy rundt EUs betingelser versus de enkelte lands tradisjoner, forutsetninger og spesifikke behov. Det nasjonalistiske partiet i Polen, ledet av Andrzej Lepper, som på norsk heter Selvforsvar, har i en årrekke bygget opp en slagkraftig organisasjon.Især bøndene, som utgjør over 20% av befolkningen i Polen, har samlet seg bak partiets krav. Takket være Selvforsvar har EU-motstanden i Polen økt kraftig, og motstanden mot EUs landbrukspolitikk sprer seg nå til bl.a. Tsjekkia, Slovakia og Ungarn. I Tsjekkia begynner man nå i landbruksfora å snakke om mer rasante protester, noe som til nå har vært helt uvanlig. Inspirert av oppstandene i Polen, der bøndene bl.a. arrangerte massedemonstrasjoner, blokkerte viktige trafikkårer og grenseoverganger, velger tsjekkiske bønder å gå til samme skritt. De har ikke fått gjennomslag for sine krav som de har fremmet overfor regjeringen og EU-kommisærene, og regner de planlagte aksjonene for siste mulighet til å overbevise regjeringen om å ikke gå med på EUs diktat. Bøndene har advart om at dersom deres protester ikke fører fram, må man bare sitte og se på at dyrket jord blir til villniss og landbrukskooperativene forvandles til spøkelseshus. Trusselen er i høyeste grad reell.
Øst-europeiske sigøynere som flytter til Vest-Europa for å finne lykken har også vært et gjennomgangsproblem. I en årrekke har en del av dem etter ankomsten påstått overfor de enkelte lands utlendingedirektorater at de er forfulgte i sine hjemland, selv om dette med ytterst få unntak har vist seg ikke å stemme. Enkelte har dog fått asyl. Også Norge har opplevet en stri strøm av sigøynere fra bl.a. Tsjekkia, Slovakia, Bulgaria og Romania de siste årene. Overfor enkelte land ble problemet så prekært at man vurderte å innføre visum. Det har ikke vært felles regler for hjemsendelse, og land etter land har sluppet sigøynerne fram helt til det landet de pekte seg ut som bestemmelseslandet. Storbritannia og Belgia har av en eller annen grunn vært blant de mest populære landene sigøynerne drar til.
Med EU-medlemsskap venter masseflytting av sigøynere fra øst til vest. Uhindret vil dette kunne skje på bakgrunn av prinsippene om fri flyt av personer og rett til å bosette seg fritt innen EU. Derimot vil ingen fra ett EU-land kunne bli innvilget asyl i et annet EU-land. Legaliseringen av innvandring er kommet langt. Vi er tilbake der vi var før passene ble tatt i bruk.
Folkeavstemmingen i Irland lørdag 19.10. gav dessverre ja til ratifisering av Nice-avtalen og endel EU-kandidater tok det som et ja til utvidelse av EU. Nå er det flere avstemminger som skal til før de øst-europeiske kandidatlandene kan bli medlemmer av EU, særlig i de respektive søkerlandene. Jeg må i tillegg få minne om at debatt om en EU-utvidelse førte til regjeringskrise i Nederland. Det nasjonalistiske partiet Pim Fortuyns liste - som gjorde et brakvalg i vår - kunne ikke være med på de kostbare planene for en utvidelse og et påstått solidaritetsprosjekt som så til de grader kommer som en ytterligere belastning for de eksisterende medlemmene på bekostning av en allerede bunnskrapt offentlig økonomi. Spareøksen faller og faller.
Begeistringen for evt. EU-utvidelse i EUs nåværende medlemsland er laber. Velgerne, hele folk, undervurderes. 60% av EUs befolkning i gjennomsnitt - skal vi tro undersøkelser foretatt av bl.a. EUs eget statistiske byrå - er mot en utvidelse, som vil få åpenbare sosiale, økonomiske, sikkerhetsmessige o.a. konsekvenser. Hemmelighetskremmeriet overfor vanlige folk er utilgivelig og håpet er selvfølgelig at flere - i alle land - skal gjennomskue det rå og ubarmhjertige spillet om de nasjonale verdiene, og gjenoppdage verdiene av å opprettholde nasjonalstatene og ikke selge arvesølvet, retten til selvbestemmelse, lokaldemokrati og i det hele tatt et utvidet demokrati.
[Uttalelse #3:]
JIF, Vestfold
NasjonalAlliansen
Jeanne D'arc - fransk nasjonalsymbol
Under den framske presidentvalgkampen i vår, ble det nevnt, - nærmest i en bisetning, at kandidaten for Nasjonal Front, Jean Marie Le Pen, feiret minnet om Jeanne D'arc.
Hvis journalistene hadde tatt dette poenget istedet for å holde på med sin vanlige hets, kunne de lært noe både om fransk historie og nasjonalfølelse. Begge deler er nært knyttet til Jeanne D'arc, som er en fransk helgen og nasjonalheltinne. Den nærmeste vi kan sammenligne med her til lands er trolig Olav den hellige.
Sammenligningen halter imidlertid noe all den tid utgangspunktet er høyst forskjellig. Det man kan være rimelig sikker på er at Jeanne D'arc ble født i landsbyen Domremy i Champagne, hvor hennes far var bonde. Året var 1412 (enkelte kilder sier 1411). Hennes oppvekst var preget av den urolige tiden hvor burgundere og armagnakene kjempet om herredømmet i Frankrike, og denne konflikten var særlig merkbar i hennes hjemtrakter. Disse forholdene var trolig med på å utvikle hennes sterke religiøsitet, med et visst innslag av mystisme, og hun var bare 13 år gammel da hun første hevdet å ha hørt røst fra himmelen. Dette gjentok seg flere ganger og hun hevdet også å ha fått flere åpenbaringer, som alle sammen gikk ut på at hun var kallet til å hjelpe Frankrikets konge mot hans fiender. Etter omsider å ha fått foreldrenes tillatelse og med hjelp av en slektning, kom hun i februar 1429 til Chinon, hvor Karl VII på dette tidspunktet oppholdt seg. Både kongen og hoffet stillte stilte seg i begynnelsen skeptiske til D'arc's åpenbaringer, men hennes sterke overbevisning og karisma, som man ville sagt det i dag, gjorde tydeligvis inntrykk, og hun fikk kommandoen over en mindre hæravdeling.
Jeanne D'arc's første store bedrift var unnsetningen og befrielsen av Orleans 8.5.1429, deretter fulgte den historiske seier over engelskmennene ved Patay 18.6. samme år, noe som fikk hele det franske folk til å tilbe henne. Hun førte kong Karl til Reims hvor han ble kronet 17.7.1429. Dette var høydepunktet i hennes korte, men likefullt fantastiske karriere, og som takk ble både hennes far og bror adlet.
Krigen fortsatte, og i mars 1430 dro Jeanne D'Arc i spissen for en hærstyrke til Compiegne for å unnsette byen. Her ble hun såret, - og muligens grunnet forræderi blandt sine egne, tatt til fange av den burgundiske vasall Jean av Luxembourg. Han overlot henne til hertugen av Burgund, som i sin tur solgte henne til engelskmennene for 10 000 gullstykker. Det tjener ham til liten ære at Karl den syvende som skyldte henne så meget, ikke gjorde noe for å redde Jeanne D'arc.
Engelskmennene stillte henne for en geistlig domstol, der hun ble anklaget for trolldom og kjetteri, og for å ha båret mannsklær (!). Retten dømte henne til livsvarig fengsel, men det var ikke nok for hevngjerrige engelskmenn. Et tarvelig knep ble brukt for å få henne kjent frafallen, idet man tok fra Jeanne hennes klær og la en mannsdrakt i cellen. Denne drakten tok hun på seg, all den tid hun ikke hadde andre klær. Som frafallen ble hun så brent på bålet i Rouen 30.5. 1431. For Frankrike fikk Jeanne D'arc's innsats betydning for flere århundrer fremover. Ikke minst når det gjeldt utviklingen av fransk nasjonalfølelse, noe som igjen bidro til at engelskmennene ble drevet ut av landet. Dommen over henne ble kjent ugyldig av paven alt i år 1456. For franskmenn flest står Jeanne D'arc som et lysende symbol på altoppfordrende fedrelandskjærlighet. Hennes minnedag, annen søndag i mai, er fransk høytidsdag. Når Jeannes navn har blitt berømt langt utenfor Frankrikets grenser, skyldes det ikke minst at noen av litteraturhistoriens enere har befattet seg med hennes sjebne. Så vel Bernhard Shaw som Mark Twain og Friedrich Schiller har gitt viktige bidrag til å belyse en fantastisk kvinneskikkelse.
