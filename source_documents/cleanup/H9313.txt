
13.06.2005
Lena Jensen, SV og medlem av utdanningskomiteen på Stortinge
- Gratis skolemat for alle skoleelever
I dag fikk SV støttet fra Ap, Sp og Frp om å innføre skolemat i grunnskolen. I første omgang blir regjeringen tvunget til å legge frem en sak for Stortinget innen utgangen av våren 2006 om en gradvis innføring av skolemat i grunnskolen. Her skal det også legges frem en plan for den praktiske tilrettelegging og finansieringen. Lena Jensen, stortingsrepresentant for SV, som har vært med å fremme forslaget er svært fornøyd med at Stortinget nå har slått fast at det skal innføres skolemat.
- Lavt blodsukker og dårlige matvaner gir urolige og ukonsentrerte unger. Sultne elever sliter med å følge med i skoletimene. Når blodsukkeret nærmer seg bunnivå kommer pedagogikken til kort. Da er det skikkelig mat elevene trenger. Når magen er tom er det rett og slett god ernæring som gir mer og bedre læring, sier Lena Jensen.
Jensen er også fornøyd med at flertallet nå slår fast at skolemat og læring henger sammen.
