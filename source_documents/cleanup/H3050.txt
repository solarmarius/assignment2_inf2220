
Mandag 19. januar 1998
Stortingsrepresentant Bror Yngve Rahm (KrF):
ALTERNATIV ENERGI - ET BETYDELIG POTENSIALE
-Summen av ulike alternative energikildene og enøktiltakene vil representere et betydelig kraftpotensiale. Olje- og energiminister Marit Arnstads initiativ når det gjelder støtte til vindkraftverk er derfor et positivt skritt i riktig retning. Det sier Kristelig Folkepartis energipolitiske talsmann Bror Yngve Rahm.
-Energidebatten i Norge har altfor ensidig konsentrert seg om olje- og gassbasert energiproduksjon. Tar man det samlede potensialet som de ulike alternative energikildene representerer på alvor, vil dette utgjøre et betydelig argument mot å bygge gasskraftverk. I motsetning til olje og gass, er bioenergi, spillvarme, vindkraft, bølgekraft og solenergi alt sammen fornybare ressurser, sier Bror Yngve Rahm.
-Ved å gi avgiftslettelser og/eller etableringstilskudd til kraftverk som vil satse på disse alternative energikildene, er man også i ferd med å legge grunnlaget for en lønnsom drift av slike kraftverk, ved siden av den betydelige miljøgevinsten de vil representere, sier stortingsrepresentant Bror Yngve Rahm.
