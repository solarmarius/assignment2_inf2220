
17.06.2002
KrF
Fra saksordfører for operameldingen Ola T. Lånke (KrF):
Operasakens tredje og siste akt
-Vedtaket om bygging av ny opera betyr at en viktig nasjonal kulturinstitusjon landet mangler nå kommer på plass. Det er derfor også på sin plass å gratulere det norske folk, med at vi nå passerer enda en viktig milepel på veien mot full realisering av dette sentrale kulturbygget, sier saksordfører for Operameldingen Ola T. Lånke.
-I kveld vedtar Stortinget bindende kostnadsramme for nytt nasjonalt. Derved er en mangeårig prosess til ende. Nå er det tid for handling, det kan endelig gis grønt lys for å starte selve byggingen, sier Lånke.
-Det er gledelig å konstatere at det vedtak som i dag blir fattet har tilslutning fra alle partiene i Stortinget med unntak av Fremskrittspartiet. Det er ikke minst viktig med tanke på den videre oppfølging av et stort og komplisert prosjekt som dette er, at det har et så bredt flertall i Stortinget i ryggen, sier Lånke.
-Et flertall av partiene på Stortinget mener også at at staten og bilistene i Oslo må dele på ansvaret for finansieringen av riksveiomleggingen i Bjørvika. Flertallet slutter seg også til at storparten av de statlige midlene til veiprosjektet budsjetteres på egen post i tillegg til NTP-rammen og forutsetter at disse midlene kommer i tillegg til full måloppfylling for perioden 2002-2005 sett under ett, opplyser Lånke.
