
04.03.2003
KrF
Stortingsrepresentant Magne Aarøen
Spørsmål til Dåvøy om fosterheimar
- Det er oppsiktsvekkjande at berre 15 av 100 born som barnevernet tek over omsorga for, vert plasserte i fosterheimar hjå eigne slektningar. Dette seier Magne Aarøen (KrF).
På denne bakgrunn stiller Aarøen spørsmål til den munnlege spørjetimen i Stortinget onsdag. Spørsmålet er retta mot Barne og familieminister Laila Dåvøy. Han meiner denne statistikken syner at det frå barnevernet si side må ligge til grunn ein bevisst strategi på å ikkje plassere fosterheimsborn i familiar til eigne slektningar.
Aarøen spør om statsråden er nøgd med ein praksis som fører til eit slikt resultat, samla sett, og kva statsråden eventuelt vil gjere for å få endra ein slik praksis.
