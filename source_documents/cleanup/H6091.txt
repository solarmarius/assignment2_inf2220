
30.07.02
Ikkje tull med Statens lånekasse!
Statens lånekasse skal ikkje drive med profittverksemd. Privatisering av lånekassa kan svekkje målet om lik rett til utdanning, uttalar KrFU-leiar Per Steinar Osmundnes.
Studiefinansieringa gjennom lånekassa skal bidra til å fjerne skilnader slik at alle som vil kan få utdanning. Dette, saman med betre vilkår for studentane, er KrFU sitt fokus. Kostnadsreduksjon må kome i andre rekkje.
Lånekassa er mykje meir enn ein bankkonto der pengar går inn og ut. Dersom denne viktige pilaren innan utdanning vert plassert i private hender, står politikarane i fare for å gje marknaden for stor kontroll over framtidas studiefinansiering. Her må ikkje politikarane fråskrive seg ansvar.
Endringar i Statens Lånekasse bør ha som hovudmål å styrkje studentane sine vilkår og moglegheiter. Så lenge ei privatisering ikkje kjem studentane til gode, ser eg ingen grunn til denne omlegginga, avsluttar Osmundnes.
