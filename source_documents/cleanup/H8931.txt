
Gratangen Fremskrittsparti
bygger på FrP's ideologiske grunnlag og samfunnssyn.
Kommunevalgprogram for valgperioden 2003-2007
Fremskrittspartiet er et liberalistisk parti!
FrP bygger på Norges Grunnlov, norsk og vestlig tradisjon og kulturarv med basis i det kristne livssyn!
Fremskrittspartiets hovedmål er å arbeide for lavere skatter, og redusering av avgifter og offentlige inngrep!
Det fundamentale i Fremskrittspartiets samfunnssyn er troen på og respekten for det enkelte menneskets egenart og retten til å bestemme over eget liv og økonomi!
Enkeltmennesket er den største ressursen i samfunnsutviklingen!
Sammen med familien og den private eiendomsretten er enkeltmennesket det grunnleggende i samfunnslivet!
Fremskrittspartiet tar sterk avstand fra forskjellsbehandling basert på rase, religion og etnisk opprinnelse!
Målsetting og virkemidler.
Fremskrittspartiet vil styrke det kommunale selvstyret!
Kommunen må ha mulighet til selv å ha kontroll over sine inntekter og utgifter, og må organisere sine tilbud på den måten slik at det skal være lett å henvende seg til de rette innstanser, og at saksbehandlinga blir kortest mulig!
For å få en effektiv og god kommune, må flere kommunale arbeidsoppgaver overlates til det private næringslivet!
Kommunen er til for innbyggerne, og ikke omvendt!
Integreringspolitikken må og bør utvikles til det beste for alle innbyggerne i Gratangen Kommune!
Gratangen FrP vil at det stilles krav til innvandrerne om språkkunnskaper og aksept av norske verdier på en slik måte at de kan integreres i det norske samfunnet! Språk og samfunnsforståelse er nøkkelen til arbeid og integrering!
Helse og omsorg
Gratangen FrP er innstilt på at omsorgstjenestene styrkes, basert på den enkeltes individuelle behov!
Pensjonister er en viktig ressurs for samfunnet, ikke minst på grunn av sin arbeids-og livserfaring. Gratangen FrP mener at pensjonister må gis mulighet til en aktiv pensjonisttilværelse!
Gratangen FrP vil opprettholde døgnbasert legevaktsordning i samarbeid med andre nabokommuner!
Undervisning
Gratangen FrP vil utvide barnehagetilbudet, til helårsdrift samt å inkludere SFO i ferier!
Hvis skolestrukturen i Gratangen skal forandres, vil Gratangen FrP gå inn for en enhetsskole i kommunen!
Vi vil være med for å få en skole som gir en fremtidsrettet undervisning. Vi vil sette søkelyset på yrkesfag, gjennom et tettere samarbeid mellom næringsliv og skole. Vi ønsker skolen styrt av foreldre i samarbeid med lærere og skolestyret. Foreldre må derfor sikres nødvendig innflytelse også over sine barns skolehverdag. Vi vil oppgradere skolen og lærerpersonellet, slik at skolen blir en aktiv støttespiller i å utdanne kommende generasjoner. Vi vil ha en skole som ligger på topp internasjonalt. Vi vil ha kreative skapende elever, som har mulighet til utdanning og opplæring tilpasset deres evner og anlegg. Skolen skal ta vare på den enkelte elevs evne, behov og lærelyst!
"NB: Enhetsskole - Planen har som mål at alle elever skal få et likt skoletilbud med lik kvalitet uansett hvor i landet elevene bor, bygd på felles mål og retningslinjer.
Felles mål- I alle fag har læreplanverket beskrivelse av hvilke mål elevene skal nå innen de enkelte alderstrinn."
Kommunale avgifter
Gratangen FrP vil arbeide for at de kommunale avgiftene blir lavest mulig, og at det ikke blir en skjult skatt til kommunen. Den avgift som kreves inn skal ikke være større enn kostnadene til driften av ordningen!
Gratangen FrP vil også overvåke at kommunen ikke krever avgift for tjenester som ikke blir utført!
Gratangen FrP vil arbeide for at de kommunale vannverkene leverer påkrevet vannkvalitet!
Miljø
Gratangen kommune har spredt bosetting og lavt innbyggertall. Av denne grunn må kommunen være lempelig når det gjelder håndhevelse av lover og regelverk for byggevirksomhet!
Gratangen FrP mener at det må tas nødvendige hensyn til natur og miljø!
Naturressursene skal utnyttes og beskyttes til det beste for nåværende og kommende generasjoner!
Når det gjelder motorferdsel i utmark , bør dette forvaltes av grunneier/grunneierlag !
Til fritid skal slik ferdsel foregå på merkede løyper eller utmarksveier!
Næringsliv
Gratangen FrP vil at etablerere selv skal få bestemme sin forretningsplan, med minst mulig kommunale inngrep!
Gratangen FrP vil støtte opp om og trygge eksisterende arbeidsplasser så som turisme, kultur, havbruk og havbruksprodukter, jord og skogbruk, samferdsel, fartøyvern, etc!
Kultur
Kultur er det som vi ønsker å bevare eller å bruke fritiden til!
Kultur er allsidig!
Hver grend har sitt grendelag/grendehus, disse må benyttes for å utvikle og bevare grendekulturen, som er basert på fellesskap og deltakelse!
Gratangen FrP vil at kulturmidler tilgodeses aktive grendehus!
Gratangen FrP vil også støtte ungdomsarbeid og idrett!
Kirke
Fremskrittspartiet ser på den kristne kulturarv og kristen etikk som grunnleggende verdier i samfunnet, og religionsfrihet som en grunnleggende rettighet for den enkelte. Gratangen FrP vil at alle kirkesamfunn skal være uavhengige og selv råde over sin arbeidsform, organisasjon og forkynnelse!
Kommunikasjon
Å bygge og vedlikeholde veier er et offentlig ansvar!
Gratangen FrP vil engasjere seg sterkt i arbeidet for å øke standarden på veiene i kommunen!
Gratangen FrP ønsker omklassifisering av fylkesvei 141 (strekningen Årstein - Lavangen )
til kystriksvei!
Interkommunalt samarbeid
Gratangen FrP ønsker at kommunene i stor grad skal samarbeide for å løse felles oppgaver!
De nåværende kommune og fylkesgrenser er ikke i samsvar med et moderne samfunn, og må derfor ikke være et hinder for gode praktiske løsninger på tvers av disse grensene!
I likhet med mange andre kommuner har også Gratangen mistet den vitaliteten som var tidligere. Dette ønsker Gratangen FrP å gjøre noe med!
Vi vil at kommunen igjen skal ha som hovedoppgave å betjene innbyggeren på slik måte at det :
Skal være godt å bo i kommunen
Skal være næringsutvikling i kommunen
Skal gi barna våres gode og utviklende læringsmuligheter
Skal være en forsvarlig eldreomsorg
Vi som bor og lever i Gratangen . la oss fortsette med det !
Gratangen FrP mener alvor- gi oss en sjanse, gi oss din stemme!
