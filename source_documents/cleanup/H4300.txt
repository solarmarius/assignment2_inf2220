
tirsdag 16. februar 1999 15:15:27
- Nødvendig med nytenking i narkotikapolitikken
Stortingsrepresentant May Britt Vihovde meiner det er nødvendig med ei nytenking i norsk narkotikapolitikk. - Det viktigaste er at vi i vår politikk for betre tilhøve for våre narkomane - set menneskeverd og auka livskvalitet først, seier Venstres sosialpolitiske talskvinne.
- Då må ein kanskje endre på ein del strategiar og tiltak som vi har bygd vår narkotikapolitikk på hittil. Det førebyggande arbeidet for at ungdomen vår ikkje skal byrje med narkotika skal sjølvsagt førast vidare, og må forsterkast.
Men vi må vurdere nye tiltak for dei som ikkje klarer å kome seg ut av misbruket.Vi må arbeide for å få individuelt tilpassa behandlingstilbod, og det seier seg sjølv at då må behandlingstilbodet vere landsomfattande, seier Vihovde.
- Metadonprosjekta som i dag er starta opp må evaluerast fortløpande. Mens vi arbeider for å få eit tilbod som er optimalt når det gjeld kvalitet , bør vi kunne vurdere strakstiltak som betrar våre narkomanes livssituasjon. Kriterier for å få behandling bør evaluerast m.a. når det gjeld aldersgrenser og krav til fast bolig.
May Britt Vihovde meiner vi må se på erfaringane frå Danmark, Frankfurt og Zurich.
- Det er viktig at vi ser på kva andre land har sett inn av tiltak for å auke livskvaliteten til sine narkomane. Det sveitsiske prosjektet med heroinbehandling av langtkomne narkomane har ført til positive konsekvenser både for dei narkomane sjølv og for samfunnet rundt dei. Vi må vurdere om slike prosjekt også kan vere ein del av vårt behandlingstilbod
Sosialministeren seier ho vil orientere Stortinget om resultata av arbeidet til arbeidsgruppa som skal sjå på korleis tiltak i dag fungerer. Venstre ynskjer då at Stortinget drøftar alle problemområder når det gjeld bruk av narkotika, seier May Britt Vihovde.
