
8. desember 2000
Fra stortingsrepresentant: Ivar Østberg
Uforståelig avslag
-Det er forunderlig og uforståelig at Kåfjord kristne privatskole har fått avslag på søknaden om godkjennelse. Skolen baserer seg på planer som er utarbeidet i fellesskap med de andre kristne privatskolene i Troms. Når Nordreisa privatskole har fått godkjenning blir det underlig at Kåfjord får avslag, dette uttaler Ivar Østberg.
Siden Kåfjord privatskole baserer seg på samme generelle læreplan som tre allerede godkjente privatskoler i Nord-Troms mener jeg det er grunnlag for å stille spørsmål ved begrunnelsen for avslaget som Kåfjord har fått. Jeg vil derfor ta opp denne saken direkte med Kirke og utdanningsministeren, sier Østberg.
Kåfjord kristne privatskole har anket avslaget, og jeg forutsetter at de får medhold i anken. Hvis de mot formodning ikke skulle få det, må saken forfølges til sivilombudsmannen og prøves i forhold til likebehandling. Det er uforståelig at disse skolene ikke blir behandlet likt, avslutter Østberg.
