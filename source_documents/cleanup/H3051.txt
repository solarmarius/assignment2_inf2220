
Onsdag 21. januar 1998
KrFs lokalpolitikerkonferanse:
500 KrF-ERE SAMLES I BERGEN
Fredag 23. januar samles mer enn 500 lokalpolitikere fra Kristelig Folkeparti seg til lokalpolitikerkonferanse i Bergen. Partiet har etter hvert opparbeidet en tradisjon når det gjelder denne typen samlinger, som holdes hvert annet år.
Hovedtemaet for konferansen er "Verdimobilisering inn i et nytt årtusen". Dette vil bli belyst både gjennom foredrag i plenum og ulike seminarer. Alle "KrF-departementene" i Bondevik-regjeringen vil være representert på konferansen, med statsministeren selv i spissen.
-"Bergens-konferansen" er den største KrF-samlingen i en landsmøteperiode, og samler flere deltakere enn landsmøtene, sier generalsekretær Inger-Helene Venås i Kristelig Folkeparti. Hun legger til det for første gang også vil være stortingsrepresentanter for KrF fra samtlige av landets fylker på lokalpolitikerkonferansen.
Blant KrF-politikere er "Bergens-konferansen" for lengst blitt et begrep både som politisk verksted og inspirasjonskilde. Årets konferanse var fulltegnet allerede før påmeldingsfristen gikk ut, og mange har stått på "venteliste" til konferansen.
