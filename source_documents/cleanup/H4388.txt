
søndag 13. august 2000 12:11:26
Boligeiere må få kompensert renteøkningen
Venstres sentralstyre mener at de stadige renteøkningene må få konsekvenser for hvordan vi skattlegger boliger.
Renteøkninger rammer unge i etableringsfasen med høye boliglån ekstra hardt. Venstre vil derfor i forbindelse med høstens statsbudsjett fremme tiltak for bl.a. å redusere fordelsbeskatningen av egen bolig.
Forslaget om skjerpet boligbeskatning for boligeiere i sentrale strøk er, i lys av signalene fra Norges Bank om ytterligere renteøkninger utover høsten, meningsløs og alt annet enn en solidarisk politikk. Venstres sentralstyre ser på boligen som en grunnleggende verdi som de fleste investerer i for å trygge sin egen familie og velferd.
