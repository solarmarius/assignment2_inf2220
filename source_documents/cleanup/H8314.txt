
Dato:23.april 2004
Stortingsrepresentant Kenneth Svendsen
Sett all veibygging og vedlikehold ut på anbud!
Samferdselspolitisk talsmann Kenneth Svendsen fra Fremskrittspartiet er ikke overrasket over at det er kommet frem i en rapport fra ViaNova Plan og Trafikk AS at Staten taper store midler på å verne Mesta AS mot konkurranse. Svendsen er rystet over at regjeringen aksepterer dette, og vil ta dette opp med samferdselsministeren.
- Dette påpekte Fremskrittspartiet allerede da det ble klart at regjeringen ville verne deler av produksjonen til Mesta AS mot konkurranse, sier Svendsen.
- Det er uhørt at staten skal kaste 135 millioner kroner ut av vinduet i en tid da det er et overhengende behov for veibygging. Når dagens etterslep på vedlikehold av veiene er på 11 mrd. kroner, er det uhørt at stortingsflertallet kaster 135 mill. kroner ut av vinduet.
Svendsen vil ta initiativ til at hele produksjonen til Mesta AS settes ut på anbud snarest mulig slik at det kan frigjøres midler til økte investeringer og økt vedlikehold av veinettet.
