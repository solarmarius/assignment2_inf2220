
KOMMUNEVALG 2003
Balsfjord FrP - for folk flest
Kommunal forvaltning
Helse og omsorg
Skole og barnehager
Eiendomsretten
Næringsliv
Skatter og avgifter
Skatter og avgifter
Fremskrittspartiets hovedmål er sterk nedsettelse av skatter og avgifter og offentlig inngrep.
· Fremskrittspartiet vil ha en gradvis nedtrapping av eiendomsskatten til den er helt fjernet.
· Selvkostprinsippet skal legges til grunn ved fastsetting av kommunale avgifter. Avgiftgrunn-
laget skal utelukkende inneholde kostnader som er
knytta til produksjon av den enkelte tjeneste.
Mot tvungen renovasjon av fritidsbygg
Eiendomsretten
Fremskrittspartiet vil i samspill med grunneierne arbeide aktivt for å sikre næring, bosetting og tilflytt- ing til kommunen. FrP er positiv til fradeling av tomter for en spredt bosetting og fritidsbygg
· Eiendomsretten til grunneierne må tas på alvor.
Restriksjoner på salg av jord- og skogbrukseien- dommer må avvikles. Avskaffe bo- og driveplikten
Servicekommunen
Balsfjord Kommune skal sette innbyggerne i sentrum og ivareta deres interesser. Et levende lokaldemokrati forutsetter at innbyggerne er informert om og enga- sjerer seg i kommunalt anliggende. Videreutbygging av IKT er nødvendig både som informasjonskilde og for å bekjentgjøre tjenestetilbudet.
· Alle henvendelse og søknader skal behandles raskt og i utgangspunktet ha en ja-holdning.
Det skal innføres svarbrevrutiner, innen 3 dager.
· Den nyoppretta stillingen som kommunalrådgiver må inneha juridisk kompetanse og bør også fungere som ombudsmann for innbyggerne.
Kultur
Ideologisk grunnlag
Fremskrittspartiet er et liberalistisk parti. Det bygger på Norges grunnlov, norsk og vestlig tradisjon og kulturarv med basis i det kristne livssyn.
Kommunal forvaltning
Balsfjord kommune skal i større grad bli en tjeneste- formidler enn en tjenesteprodusent. Kommunen som monopolforvalter av rekke lover, f.eks plan- og bygningsloven, skal ha klare retningslinjer og fullmakter som gir innbyggerne trygghet for rettferdig-het og likebehandling.
· For Balsfjord FrP er det et overordnet prinsipp at fellesskapets midler skal benyttes på en slik måte at man får mest mulig igjen til best mulig kvalitet.
· Fremskrittspartiet vil stimulere til utstrakt bruk av offentlig privat samarbeid gjennom konkurranse- utsetting, hvor kommunen setter standardkrav.
· For å ivareta innbyggerens interesser på en best mulig måte, skal folkeavstemminger, åpne høringer, folkemøter og brukerundersøkelser bli en naturlig del av lokaldemokratiet.
· Selge aksjer samt bygg og anlegg som ikke er i bruk for den daglige drifta, inntektene brukes til nedbetaling av lån eller til annen finansiering.
· Kommunen som arbeidsgiver må bedre lønns- og personalpolitikken som er en forutsetning for å rekruttere og beholde kvalifisert arbeidskraft.
Dyktige medarbeidere må belønnes.
Helse og omsorg
Eldreomsorgen skal preges av individuell tilpassing, kvalitet og menneskelig verdighet enten kommunen selv står for drifta av tjenesten eller dette er overlatt til private. Prinsippet om brukermedvirkning skal alltid være gjeldende hvor det gis bistand i en rehabiliterings prosess.
· Andelen av eldre med pleiebehov øker, vi vil sette av tomt til omsorgsboliger på Nordkjosbotn.
Balsfjord FrP er positiv til muligheten for kjøp av omsorgtilbud i syden.
· Omsorgslønn og avlastningsplasser må tilpasses behovet.
· Retten til behandling og rehabilitering i tide er viktig, praksisen for å få legetime må forbedres.
Forebyggende tiltak blant annet oppvarmet basseng.
Skole og barnehager
Et høyt kunnskapsnivå er samfunnets viktigste forut-
setning for et høyt velferdsnivå. Alle barn som begynner i skolen skal få mulighet til en utdannelse som tar vare på akkurat deres evner og lyst til å lære mer.
· Vi vil opprette egne styrer for hver enkelt skole og barnehage, og dermed sikre brukerstyring hvor foreldre- og elevrepresentanter har flertall i styrene. Få mulighet til å utvikle sitt eget særpreg.
· FrP støtter utbygging av full barnehagedekning. Likestille private skoler og barnehager, beholde dagens skolestruktur og fritt valg av skole. FrP arbeider for å innføre maksimalsats på 1500 kr for barnehageplass.
Styrke samarbeidet med videregående skole.
Næringsliv
Balsfjord Fremskrittsparti vil gi næringslivet bedre rammevilkår. Kommunen har gode muligheter for utvikling av nye arbeidsplasser særlig innen havbruk og reiseliv. Den beste form for distriktspolitikk er at bedriftene får beholde en større del av sin egen verdiskapning.
· Balsfjord Fremskrittsparti ønsker at landbruket utnytter de naturgitte fortrinn, derved skaffe norske og utlandske forbrukere tilgang på unike Balsfjord produkter med særlige kvaliteter.
· Kommunen må profilere seg som fremtidens kommune, samt markedsføre oss som en del av Lyngsalpene. Lavere skatter og avgifter, fjerne "by skatten" (eiendomsskatten) og bruk av virkemidler for å øke nyetableringer bla med å redusere tilknyttingsavgifter vann og avløp, stille til disposisjon rimelige, eventuelt gratis tomter.
· Kommunen skal aktivt arbeide for den vedtatte næringsplanen og bosettingsstrategien.
Veier
Biltrafikken gir enorm inntekter for staten. Balsfjord Fremskrittsparti mener at det er en statelig oppgave å vedlikeholde veiene så lenge de har all inntekten.
· Et godt og sikkert veinett har avgjørende betydning for opprettholdelsen av bosetning og arbeidsplasser i kommunen.
· For Balsfjord FrP vil det være en høyt prioritert oppgave ovenfor si stortingsgruppe, at staten skal gi øremerkede midler for standardheving av kommunale og fylkeskommunale veier.
Kultur
Balsfjord kommune har alltid hatt og har i dag et svært rikt og levende lag- og organisasjonsliv , med et bredt spekter av aktiviteter for innbyggerne i alle alderstrinn, folkekulturen. Slik skal det også være i framtiden.
· Balsfjord Fremskrittsparti vil være med å stimu-lere det frie lag- og organisasjonslivet, som er en viktig faktor for barne- og ungdomsarbeidet i kommunen. Vi vil innføre et driftstilskudd for de bygg og anlegg som brukes aktivt.
· Tilrettelegge for opprettelse av flere snøscooter- løyper og andre motoriserte anlegg, for å gi et tilbud til de som har slike interesser.
Fremskrittspartiets ordførerkandidat
TOM LUND
Kjære velger!
Jeg er 38 år og har relativ brei arbeidserfaring fra både privat og offentlig sektor. Jeg er fagutdannet innafor kokkeyrket, i tillegg har jeg økonomisk utdanning og er snart utdannet lærer. Med andre ord har jeg mange bein å stå på. Utdannelse og kompetanse er en viktig sak for meg. Med dagens krav til effektivitet og omstilling er utdanning og kompetanse den beste måten å møte dette kravet på. Som Fremskrittspartiets ordførerkandidat vil jeg videreføre FrPs rolle som enkeltmenneskets ombud i den kommunale beslutningsprosessen. Om du føler dine rettigheter krenket eller oversett, vil jeg stille min innflytelse til disposisjon. Alle innbyggere skal kunne se på oss i Fremskrittspartiet, som sine medarbeidere og hjelpere. Ingen sak er for liten , ingen for stor.
Til slutt vil jeg ønske alle et godt valg! Bruk din stemme, den teller.
