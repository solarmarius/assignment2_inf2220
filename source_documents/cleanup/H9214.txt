
Stortinget, 13. mai 2003
May Britt Vihovde, Venstres medlem i Finanskomiteen
- Et ansvarlig budsjett med en tydelig sosial og miljøvennlig sentrumsprofil
- Det reviderte budsjettet har et tydelig Venstrestempel med sterk sosial og miljøvennlige profil , sier Venstres stortingsrepresentant i Finanskomiteen May Britt Vihovde. - Regjeringen har snudd den negative utviklingen i norsk økonomi. Ledigheten er på vei ned og den norske økonomien og sysselsettingen er på vei opp, sier Vihovde.
- Venstre er spesielt fornøyd med at Regjeringen satser målrettet på fattigdomsbekjemping, rusmisbrukere og barnevern med over 300 mill. kr. Dette er å prioritere de som trenger det mest, sier Vihovde som også er svært tilfreds med at lokalsykehusene bevilges 100 mil. kr.
- Venstre er spesielt fornøyd med at allmennheten sikres adgang til 29 kystperler og naturområder som i dag eies av Forsvaret. For Venstre er det også svært gledelig at Regjeringen fortsetter storsatsingen på jernbane med 200 mill. kr. i revidert budsjett. At Regjeringen nå også vil øke bevilgningen til satsing på energieffektivisering og fornybar energi til totalt 670 mill. kr. i 2005 viser at Venstre bidrar til tidenes miljøregjering, sier Vihovde.
-Vi er åpne for, og håper på, et godt og konstruktivt samarbeid med de andre partiene på Stortinget, men vi forhandler ikke bort den sosiale eller miljøvennlige profilen, sier Vihovde.
For en detaljert fremstilling av Regjeringens forslag til revidert nasjonalbudsjett henvises det til Finansministerens redegjørelse.
