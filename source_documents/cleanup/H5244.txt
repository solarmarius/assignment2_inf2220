
24. oktober 2001
Stortingsrepresentant Kenneth Svendsen (FrP)
FrP legger frem forslag om konkurranse på jernbanenettet
Stortingsrepresentant Kenneth Svendsen (FrP) legger frem forslag om konkurranse på jernbanenettet.
- Når flere jernbaneselskaper ønsker å konkurrere om NSBs kunder kan ikke dette være annet enn positivt. Svendsen hevder at dette vil føre til lavere kostnader for det offentlige, lavere pris til kundene og ikke minst bedre service. Totalt vil dette føre til et langt bedre tilbud til kundene.
Svendsen sier videre at hvis Stortinget er villige til å tillate konkurranse på jernbanenettet, samtidig som det åpnes for fri etablering av ekspressbusser vil dette revolusjonere transporttilbudet. - Dette vil føre til et fleksibelt tilbud til en langt lavere kostnad. Alle vil tjene på dette, og staten vil spare penger som med fordel kan brukes på å oppruste veinettet, og kundene vil få et mer fleksibelt transporttilbud til en lavere kostnad, sier Svendsen, som mener dette er en situasjon der alle vil bli vinnere.
