
Perioden 2003 - 2007:
Program for Flekkefjord KrF
KrF bygger sin politikk på de kristne grunnverdiene. Disse kommer til utrykk i Bibelen gjennom det kristne menneskesynet, nestekjærlighetstanken, forvalteransvaret og de ti bud. Vi ønsker at Flekkefjord kan bli et varmere samfunn med kristne verdier som trygger skolene, verner om hjemmene og sikrer omsorgen for alle.
HJEM FOR ALLE
Alle må få anledning til å skape sitt eget hjem, enten det er barnefamilier, enslige eller ektepar.
KrF vil støtte tiltak som kan verne om hjemmet, styrke ekteskapets stilling og bidra til et harmonisk familieliv.
KIRKE OG KRISTENLIV
Den norske kirke, andre kirkesamfunn og kristne organisasjoner utfører grunnleggende oppgaver i samfunnet gjennom forkynnelse og annet byggende arbeid, bl.a. med mange tiltak rettet mot barn og unge.
ønsker å styrke kristendomsopplæringen lokalt. KrF
·
KrF vil legge til rette for godt vedlikehold og opprusting av tjenlig møtelokaler.
KrF vil gi støtte til unge som ønsker å ta kurs i forbindelse med det frivillige arbeidet innen kirke og kristenliv.
KrF vil styrke det Kirkelige Fellesråd.
·
SKOLE OG BARNEHAGE
Skole og barnehage har stor betydning for lokalmiljøet. De skal sammen med hjemmet hjelpe til med å gi barna oppdragelse og omsorg.
Undervisningen må preges av det kristne verdisyn. I lek og arbeid må barna få gode utviklingsmuligheter, hvor det også tas hensyn til den enkeltes behov.
KrF går inn for å støtte en opprusting og ombygging av Sunde skole.
·
KrF går inn for å sikre fortsatt drift ved alle skolene i kommunen.
·
KrF går inn for å opprettholde og styrke samarbeidet med de private barnehagene ved å gi tilskudd.
KrF vil fortsatt satse på full barnehageutbygging, selv om det har foregått en betydelig barnehageutbygging.
Det har foregått en betydelig barnehageutbygging, men KrF
KrF går inn for null toleranse i forhold til mobbing.
·
KULTUR
Kulturlivet må preges av respekt for våre kristne, nasjonale og historiske tradisjoner. Det må arbeides for å skape et variert kulturliv, som kan gi engasjert trivsel for kommunens innbyggere. Et fremtidig kultursenter lokaliseres i området ved kinoen i henhold til kulturplanen.
I film og videotilbud må det settes klare grenser mot vold og annen nedbrytende påvirkning.
Helgefreden må holdes i hevd.
KrF ser positivt på det frivillige lags- og foreningsarbeid og vil støtte dette arbeidet, og styrke det økonomisk.
·
KrF vil at innbyggerne i kommunen må få møte kunst- og kulturformidling av både amatører og profesjonelle utøvere.
·
KrF vil arbeide for at Flekkefjord bibliotek i henhold til "Bibliotekplan Agder", betjener økt aktivitet i forbindelse med høgskoleutdanning.
KrF går inn for å oppruste sandvollyballbanen på Grønnes.
KrF vil at kulturminnevern og museumsarbeid fortsatt skal være satsingsområder.
KrF vil stimulere til økt bruk av Flekkefjords mangfoldige og flotte natur, bl.a. ved opparbeidelse av parkeringsplasser ved utgangspunkter for turmål.
·
MILJØ
Vi forvalter enestående områder av norsk natur. De må bevares for fremtidige generasjoner. Byen må videreutvikles som regionsenter, samtidig som bykjernens spesielle karakter blir tatt vare på. Kommunedelplaner må følges opp og lokalt særpreg styrkes.
Ø KrF vil gå inn for at det utarbeides egen kommunedelplan for Gyland.
KrF vil gå inn for å fullføre arbeidet med å få reint og godt drikkevann i kommunen, ved å bl.a. forbedre Gyland vannverk.
·
KrF vil følge opp kloakkrammeplanen.
·
KrF vil at kildesortering for storhusholdnings- og industriavfall gjennomføres.
·
KrF vil fortsatt gå imot elektrodeanlegg lokalisert i kommunen.
·
KrF vil arbeide for at den gamle postveien i Nulandsvika får delvis fast dekke og dermed bedre framkommelighet for rullestoler/barnevogner og sykler.
KrF vil oppruste Sundeparken og få etablert en scene.
KrF vil arbeide for gjennomføringen av promenade langs elva, i henhold til kulturplanen.
·
HELSE OG SOSIAL:
Tilbud innen helse- og sosialsektoren må utvikles videre. Utbyggingen må skje slik at alle får hjelp når behovet melder seg, og i tråd med eldreplanen. Hjelp til eldre må utformes slik at flest mulig kan bli boende i sine hjem. Tilbudet om avlastning må styrkes. Omsorgen i distriktene må utvides.
KrF går inn for å bygge omsorgsleiligheter med bofellesskap på Hidra.
KrF går inn for å bygge omsorgsleiligheter i Gyland og på Sira etter behov.
KrF går inn for økt bruk av støttekontakter og besøkshjem.
KrF vil gi stønad til familiebasert omsorg.
KrF går inn for å opprettholde og styrke BUT (Barne - og ungdomsteamet).
·
KrF vil styrke den ambulerende vaktmestertjenesten.
·
KrF vil støtte opprettelse av et rehabiliterings-/ attføringssenter basert på "Cato Zahl Pedersen modellen" i kommunen.
. KrF vil bygge om Sundegt. 30 til boliger innen psykiatriomsorg.
·
KrF vil styrke tilbudet innen psykiatri overfor barn og unge.
·
KAMP MOT RUS
I dag er rus et sterkt økende samfunnsproblem. Spesielt er utviklingen skremmende når det gjelder narkotika. Det er nær sammenheng mellom alkohol og andre rusmidler og de skadevirkninger dette har. Kristelig Folkeparti vil fortsatt arbeide for en restriktiv alkoholpolitikk slik at vi får ned forbruket. Det vil gi trygghet i hjem, bomiljø og trafikk.
Opplysning og forebyggende arbeid blant barn og ungdom må prioriteres.
KrF vil støtte rusfrie helgetilbud for ungdom.
KrF går inn for å øke støtten til forebyggende barne og ungdomsarbeid.
·
KrF går inn for å drive aktiv innformasjon i skolen om rusproblematikken.
·
KrF går inn for en restriktiv politikk når det gjelder salgs- og skjenkebevilninger.
KrF går inn for at rusbrusen blir tatt bort fra butikkhyllene, ved at det innføres ølmonopol.
KrF går inn for at Ruspolitisk handlingsplan følges opp.
KrF går inn for å skjerpe kontrollen med salgs og skjenkestedene og ha strengere reaksjoner ved mislighold.
KrF vil støtte det viktige arbeidet som Natteravntjenesten gjør.
·
BOLIGPOLITIKK
Gode boligforhold og bomiljø for alle aldersgrupper legges til rette i hele kommunen. Boligbygging må kunne skje så vel i kommunale som i private byggefelt eller som spredt bebyggelse.
KrF vil fortsatt tilrettelegge for et rikelig antall byggeklare tomter.
KrF vil tilrettelegge for boligtomter i kommunal eller privat regi på Sira/Gyland.
·
KrF vil verne om de lokale byggetradisjoner og sette estetiske krav til utbyggingen.
KrF vil tilrettelegge for utbygging av tomter på Austad Terrasse med ny atkomstvei for hele Kråketona.
KrF vil legge til rette for rimelige utleieboliger for unge.
KrF ønsker å støtte alle tiltak som bidrar til å opprettholde levende lokalsamfunn i hele kommunen.
·
SAMFERDSEL
Trafikksikkerheten for barn på skoleveg må følges opp med egen plan. KrF går inn for gode kommunikasjonstilbud i hele kommunen. Det kommunale veinett må opprustes
KrF vil arbeide for at det blir togstopp på Gyland
·
KrF vil være en pådriver for fast vegforbindelse til Hidra.
·
KrF vil prioritere videre utbygging av veilys på trafikkfarlig skolevei.
·
NÆRINGSLIV OG INDUSTRI
Et godt utbygd og variert næringsliv er av meget stor betydning for kommunen. Den strategiske næringsplan må ligge til grunn i den videre prioritering av tiltak. Kommunen må sette av midler til næringsformål. Den eksisterende industri må få mulighet til fornyelse og vekst.
KrF går inn for støtte og tilrettelegging ved nyetablering.
·
KrF vil tilrettelegge for industritomter langs E39.
KrF vil arbeide for at det tilrettelegges egnede næringsområder ved sjøen.
·
LANDBRUK
Landbruk og skogbruk er en verdifull del av kommunens næringsliv. Landbrukskontoret har en viktig funksjon i forbindelse med planlegging og utbygging av et effektivt landbruk, og utnyttelse av utmarksarealene i kommunen
KrF vil støtte næringen med tilskudd til skogreising og skogsveier.
·
FISKE OG FISKEOPPDRETT
Fiske og oppdrett er en betydelig næring i vår kommune.
KrF vil medvirke til videre utvikling innen fiske og oppdrettsnæring. Det må sørges for gode mottaksforhold og gis mulighet til videreforedling av fiskeprodukter.
KrF vil gå inn for at det avsettes egnede lokaliteter for oppdrett og oppdrettsrelaterte formål.
·
KrF vil arbeide for å gjennomføre fiskeriplanen.
·
ØKONOMI OG ADMINISTRASJON
En stabil og sunn kommunal økonomi er nødvendig for at de enkelte etater skal yte den service som innbyggerne har krav på. På grunn av kommunens nåværende økonomi, vil KrF i denne perioden arbeide for å gjenvinne kommunens økonomiske handlefrihet.
KrF vil arbeide for at kommunen skal være en trygg, god og attraktiv arbeidsplass for sine ansatte.
·
