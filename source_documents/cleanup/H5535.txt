
5.2.2002
Venstre
Torsdag 7. kl 19.30 på Slidre samfunnshus i Vestre Slidre kommune, møter landbruksminister Sponheim 750 mjølkeprodusenter fra Valdres og Hallingdal. (750 er invitert i brev direkte levert med tankbilen). Dette er første gang Sponheim møter bøndene direkte på denne måten etter at han ble statsråd og etter at han i stortingssalen varslet at han vil vurdere en endring i kvotesystemet og i bondens mulighet til å bedre inntektsgrunnlaget. Dette har skapt et stort engasjement og mange spørsmål fra mjølkeprodusentene i fjellbygdene.
Etter Sponheims innledning blir det korte innlegg fra landbruksdirektøren i Oppland, May Britt Svastuen, ass generalsekretær i småbrukarlaget John Petter Løvstad og reiselivsgrunder på Beitostølen Steinar Hovi. Deretter åpner vi for spørsmål og innlegg fra salen.
Det ser ut til å bli stort oppmøte ikke minst fordi faglagene er medarrangør.
