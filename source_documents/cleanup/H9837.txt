
Dato: 18. januar 2005
Justispolitisk talsmann i FrP, Jan Arild Ellingsen
Overraskende snuoperasjon i spørretimen
FrPs justispolitiske talsmann Jan Arild Ellingsen, jubler etter at justisminister Knut Storberget i Stortingets spørretime i dag snudde tvert om, og bekreftet at han ville åpne for at kriminelle utlendinger skal sone i hjemlandet.
- Siden Storberget stemte mot dette 4 ganger sist periode, er dette en svært gledelig snuoperasjon, sier Ellingsen.
Ellingsen tror det er realitetene som har fått Storberget til å snu. - Etter at han inntok ministerposten, har han antakeligvis innsett at svært mange utenlandske statsborgere oppholder alt for mange soningsplasser i i norske fengsler. Å sende kriminelle utlendinger til hjemlandet for å sone er det mest effektive virkemiddelet for å få bukt med soningskøen, mener Jan Arild Ellingsen.
Ellingsen er også glad for at Knut Storberget i spørretimen bekreftet at Fremskrittspartiets påstander om at en del personer av utenlandsk opprinnelse er overrepresentert i forhold til en del kriminalitet, er korrekte.
- Justisministerens uttalelser i spørretimen i dag, viser at det nå ikke lenger bare er FrP som har sett den alvorlige overrepresentasjonen av innvandrere på kriminalitetsstatistikken. Påstandene om at FrP spiller på fordommer og myter må i alle fall være motbevist nå.
Justisminister Knut Storberget satt selv i forrige stortingsperiode som medlem i justiskomiteen, og behandlet flere ganger forlag fra FrP om å la kriminelle sone i utlandet. FrP fikk ikke støtte fra Arbeiderpartiet til et slik forslag.
Jan Arild Ellingsen tar det nå for gitt at justisministeren vil støtte FrPs linje med å sende kriminelle utlendinger til hjemlandet for å sone, samt å ha et sterkere fokus på kriminelle innvandrergrupper.
