
10.06.2002
- Urettferdig kjønnsskille i pensjonsordningen
Forsikringsbransjen kan i dag skille mellom menn og kvinner i forhold til pensjon. Årsaken er at kvinner og menn har forventet ulik levetid. - Vi er svært skuffet over at likestillingsombudet ikke har tatt denne forskjellsbehandlingen på alvor, men er blitt brukt som et sannhetsvitne på at det er greit å forskjellsbehandle kvinner og menn. Vi er sterkt uenig med likestillingsombudet som mener at det er en saklig grei forskjell mellom kvinner og menn på dette området, og at dette dermed ikke er i strid med likestillingsloven. Arbeiderpartiets kvinnebevegelse mener at det må lovfestet at forsikringspremier skal være kjønnsnøytrale, uttaler kvinnepolitisk styre.
Forsikringsbransjen kan i dag skille mellom menn og kvinner i forhold til pensjon. Årsaken er at kvinner og menn har forventet ulik levetid. Dette skillet mener Arbeiderpartiets kvinnebevegelse er galt fordi det er en unaturlig oppdeling mellom kjønnene, og fordi det fører til at kvinner blir dyrere arbeidskraft/får dårligere pensjon enn menn.
I disse dager forventes regjeringen å komme med en melding om pensjon i privat sektor. Vi krever at regjeringen ikke skiller mellom menn og kvinner i pensjonsordningene. Dette er i tråd med Kristelig folkeparti sin politikk. Paritet har programfestet kjønnsnøytrale premier. Vi er svært skuffet over at likestillingsombudet ikke har tatt denne forskjellsbehandlingen på alvor, men er blitt brukt som et sannhetsvitne på at det er greit å forskjellsbehandle kvinner og menn. Vi er sterkt uenig med likestillingsombudet som mener at det er en saklig grei forskjell mellom kvinner og menn på dette området og at dette dermed ikke er i strid med likestillingsloven. Arbeiderpartiets kvinnebevegelse mener at det må lovfestet at forsikringspremier skal være kjønnsnøytrale.
Arbeiderpartiets kvinnebevegelse er svært kritisk til NOU 2001:27 om kjønnsnøytralitet i pensjonsordninger i privat sektor. Vi mener at utvalget ikke har oppfylt sitt mandat som har vært å gi en vurdering av fordeler og ulemper med ulike løsninger for kjønnsnøytrale forsikringspremier og andre innbetalingsordninger. Den ordningen som kan sikre samme årlig pensjonsytelse for kvinner og menn, blir avskrevet som komplisert og administrativt krevende. Utvalget skriver at fordi en slik ordning berører internasjonale forpliktelser og fordi denne modellen har blitt drøftet i Danmark, så er de skeptisk til innføringen av kjønnsnøytrale premietariffer. Utvalget skriver videre: "Det er derfor av utvalget ikke gitt en detaljert redegjørelse for oppretting og organisering av premieutjevningsordning eller risikopool. Utvalget har derfor heller ikke sett på nødvendige lover og regler i forhold til kjønnsnøytrale premietariffer. Det er heller ikke gjort beregninger av kostnader knyttet til etablering og drift av slike utjevningsmekanismer".
Klarere kan ikke et utvalg skrive at de ikke har gjort jobben sin. På den ene siden forteller de oss at kjønnsnøytrale premier vil være komplisert og dyrt, på den andre siden har de ikke kostnadsberegnet denne påstanden. Utvalget hevder også at et høyere tilskudd for kvinner enn menn bare vil ha beskjedne virkninger på arbeidsmarkedet. Dette er også en påstand som utvalget ikke kan forutse virkningene av. Differensierte premier vil gjøre det mer attraktivt å ansette menn enn kvinner, og det er rimelig å anta at arbeidsgivere da vil foretrekke å ansette en mann under ellers like kvalifikasjoner. Dette er i strid med likestillingstanken.
I Danmark er det en lov som regulerer likebehandling av kjønn i det private kollektive tjenestepensjonsmarkedet, og KLP har kjønnsnøytrale premier. Dette er gode argumenter for å innføre en slik lov også i Norge.
I et marked hvor risikovurdering av forsikringstakeren er grunnlaget for beregning, får kvinner et dårligere tilbud. Ikke på noen andre områder enn på pensjons- og forsikringsområdet godtar man en forskjellsbehandling knyttet til kjønn. Det er riktig at kvinner lever lenger enn menn, men forskjellen i den forventede levealderen minker med alderen. For 80-åringene er differansen på knapt to år og differansen er synkende. Å skille mellom kvinner og menn på levealder er urettferdig. Arbeiderpartiets kvinnebevegelse oppfordrer regjeringen til å foreslå å lovfeste kjønnsnøytrale premier.
