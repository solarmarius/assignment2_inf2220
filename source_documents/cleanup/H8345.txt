
Dato: 06. mai 2004
Stortingsrepresentant Karin S Woldseth
Stortingets kulturkomité vil hemmeligholde automatsaken: Sa nei til åpen høring
Familie, kultur og administrasjonskomiteen i Stortinget behandlet i dag hvorvidt det skulle være åpen høring i forbindelse med behandlingen av det private forslaget fra Fremskrittspartiets Ulf Erik Knudsen og Karin S. Woldseth om utsettelse av monopol på gevinstautomater til ESA har behandlet ferdig saken. Alle partier med unntak av FrP stemt imot en åpen høring.
- Dette er trist, sier Karin S Woldseth fra Fremskrittspartiet, det forhindrer at all relevant informasjon kommer til de berørte parter i saken. Samtidig som det for meg faktisk også bryter med de demokratiske prinsipper vi styrer landet vårt etter, fortsetter hun.
Etter FrPs oppfatning er svært tvilsomt å stenge dørene fordi en sak er kontroversiell eller fordi man ikke ønsker at en "motpart" skal høre hva som blir sagt. - Det kan være fristende å spørre seg hva de andre partiene har å skjule.
- FrP har hatt utrolig mange henvendelser i forbindelse med at Norsk Tipping skal ha monopol på gevinstautomater, ikke minst fra alle de frivillige ag og organisasjonene som ikke lenger vet hva de får av inntekter. Derfor ønsket vi at alle berørte parter skulle få den samme informasjon, avslutter hun.
