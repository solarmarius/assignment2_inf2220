
FREMSKRITTSPARTIETS
STORTINGSGRUPPE
fra Hans J.Røsjorde (FrP) forsvars- og sikkerhetspolitisk talsmann 20/3-01
Utenriksministerens redegjørelse en forsiktig vandring rundt i verden.
- Utenriksministerens redegjørelse er en forsiktig vandring i verden, sier FrPs forsvars- og sikkerhetspolitiske talsmann, Hans J. Røsjorde. Han sier videre at det er positivt at Jagland nå signaliserer en større bevissthet for USAs rolle knyttet til Norges sikkerhetsbehov og for de transatlantiske forhold mellom USA og Europa. - At Jagland inntar en avventende holdning knyttet til utviklingen av amerikansk rakettforsvar uten kritiske bemerkninger må ses på i lys av en mer helhetlig tenkning i forholdet USA  Norge, uttaler Røsjorde.
- Det er viktig å merke seg at Jagland samtidig understreker at Russland nå fremstår som en mer krevende og selvbevisst nasjon under Putins ledelse. Dette står i kontrast til Forsvarsministerens vyer om skyfri sikkerhetspolitisk himmel i nordområdene i sitt forslag til en sterk reduksjon av det norske forsvar, avslutter Hans J. Røsjorde.
