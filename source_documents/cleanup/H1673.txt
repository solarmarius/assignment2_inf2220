
Stortinget, 9 mars 2001
FREMSKRITTSPARTIETS
STORTINGSGRUPPE
fra stortingsrepresentant Ursula Evje, Fremskrittspartiet
Høyskole eller universitet,
- navnet skjemmer ingen
- Storøkningen av antall universiteter gir ikke automatisk bedre kvalitet på utdanningen, sier Ursula Evje (FrP).
- Antall universiteter må være knyttet opp mot kvalitet, ikke fromme ønsker. På Stortinget har Arbeiderpartiet konsekvent stemt ned en stykkprisfinansiering av studentene, senest ved budsjettbehandling i år 2000. Dersom Giske nå har endret mening er Fremskrittspartiet meget tilfreds med det, sier hun.
- Grunnforskningen vil ved en slik stykkprisfinansiering av studenten bli et helhetlig og direkte finansiert ansvar. Dette er Fremskrittspartiets politikk. Dersom Giske er villig til å gå denne veien helt ut, vil det gi oss en høyere utdanning av topp internasjonal kvalitet, avslutter Evje.
