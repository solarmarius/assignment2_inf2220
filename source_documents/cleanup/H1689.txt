
19/1-2001
FREMSKRITTSPARTIETS
STORTINGSGRUPPE
Fra stortingsrepresentant Per Sandberg, Fremskrittspartiets kulturpolitiske talsmann.
Overraskende svak ny styreleder i NRK
- Den nye styrelederen i NRK, Anne Carine Tanum viste seg på dagens pressekonferanse med Kulturminister Ellen Horn som et særdeles svakt valg som ny styreleder i NRK. Hun hadde overhodet ingen visjoner for hvordan hun ønsker å lede NRK fremover, og kunne ikke vise til hvilke utfordringer hun mener at bedriften står overfor i de kommende årene, uttaler Fremskrittspartiets kulturpolitiske talsmann, Per Sandberg.
- Dette er meget bekymringsfull på vegne av NRK, som nå trenger et handlekraftig styre og en styreleder som har klare visjoner om hvilken vei NRK skal gå i den kommende tid. Som representant for eierne er jeg meget bekymret for NRKs fremtid og mener at tiden i det omstillingsarbeidet som NRK har stått ovenfor i lang tid er satt langt tilbake i tid med utnevningen av det nye styret og den nye styrelederen, sier Per Sandberg.
- Det nye styret i NRK trenger nå likevel arbeidsro slik at det kan finne frem til en ny Kringkastingssjef og utarbeide en strategi for NRKs fremtid. Dette bør det nye styret likevel kunne komme frem til på forholdsvis kort tid, i og med at styret består av mange medlemmer fra det gamle styret, sier Per Sandberg
