
Torsdag 14. april 1994
Stortingsrepresentant May-Helen Molvær Grimstad (KrF):
UREALISTISK BEREKNINGSGRUNNLAG TRUGAR GRENDESKULENE
-Staten sin modell for berekning av tilskota til skuleverket, virkar sterkt sentraliserende, noko først og fremst små kommunar med mange grendeskoler må lide for. Kristeleg Folkeparti har difor gjort framlegg om at Stortinget ber Regjeringa sette i gang et arbeid med innstektssystemet som gjer det mogleg å oppretthalde ein spredt skulestruktur ford dei kommunane som ønsker det. Det seier stortingsrepresentant May-Helen Molvær Grimstad (KrF, Møre og Romsdal).
-Frå KrF si side ønsker vi at kriteriane i inntektssystemet vert nøytrale i høve til skulekrinsinndelinga i kommunane. Dagens kriterier tek utgangspunkt i ein idealisert, teoretisk modell som ingen kommuner oppfyller. Dei som kjem nærast, er mellomstore kommunar med ein tettstad, og store byer. I mange små kommuner fører denne modellen til ei rasering av grendeskulane. Det vert for dyrt for kommunane å oppretthalde dei. Dette går først og fremst ut over elevane på barneskuletrinnet, seier Molvær Grimstad.
-Eg håper difor at Regjeringa vil sjå positivt på KrF sitt forslag. Grendeskulane er viktige for å oppretthalde levande lokalsamfunn. Det er og viktig at barna kjenner seg trygge medan dei er på skulen. Dersom den sterke og raske sentraliseringa av skulane fortsett, vil det kunne ha uheldig innverknad på mange barn si psykiske helse, men overføringssystemet til kommunane gjer at mange kommuner ikkje har noko val, seier May-Helen Molvær Grimstad. Ho legg til at det er ikkje noko poeng for KrF å oppretthalde ein kvar skule for ein kvar pris, men at kommunar med spreidt busetting skal få betre høve til å behalde ein de-sentralisert skulestruktur.
-Eg kan ikkje skjøne anna enn at det bør være viktigare for Stortinget at grende-skulane i distrikts-Noreg vert liv laga, enn å innføre obligatorisk skulestart for 6-åringar, seier May-Helen Molvær Grimstad til slutt.
