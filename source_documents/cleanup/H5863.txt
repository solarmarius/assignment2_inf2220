
15/5-02
Magnhild Meltveit Kleppa (Sp):
KYNISK ANSVARSFRÅSKRIVING
-Nedskjeringar i skule og eldreomsorg blir heilt klart konsekvensane av Regjeringa sitt forslag i kommuneproposisjonen. Dette er ei kynisk ansvarsfråskriving for en trygg kvardag for mange einskildmenneske, seier Magnhild Meltveit Kleppa, leiar i kommunalkomiteen.
Gjennom heile 90-talet har kommunane stadig fått fleire oppgåver utan at tilsvarande midlar har fylgt med. Kommunane har handtert dette ved intern effektivisering og kutt i ikkje pålagde oppgåver. I år går ikkje det. Halvparten av norske kommunar kuttar i år i skule, eldreomsorg og barnehagar.
-Det er pinleg at Regjeringa fråskriv seg ansvaret og ikkje medverkar til ein plan for oppretting av den økonomiske ubalansen vi no ser, seier Meltveit Kleppa.
Regjeringa foreslår ei forlenging av eldreplanen med 2000 nye sjukeheimsplassar og omsorgsbustader. Det innmelde behovet er over 9000 plassar. -Dette forslaget er eit hån mot alle dei kommunane som har lagt sine planar etter rettleiing frå statlege instansar, seier Meltveit Kleppa.
