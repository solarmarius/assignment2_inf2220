
mandag 11.februar 2002
Sentralstyret i AP
STANS SHARONS TERRORKRIG!
ANERKJENN DEN PALESTINSKE STATEN!
- Israels statsminister Sharon prøver nå å gjennomføre det han ikke klarte i 1982, å knekke PLO og Arafat, hevder sentralstyret i AKP. - Målet er å fordrive palestinerne og sette en endelig bom for forhåpningene om palestinsk sjølstyre på Vestbredden og i Gaza. Heller ikke det lille som ble tilbudt palestinerne gjennom Oslo-avtalen tolereres.
AKP krever at Norge nå utvetydig går i mot dette overgrepet, og krever øyeblikkelig stans i Israels terrorkrig. Israels okkupasjon av palestinsk land må opphøre, slik FN-resolusjonene 242 og 338 krevde allerede for 30 år siden. Internasjonale observatører bør sikre at dette blir gjennomført.
I følge den opprinnelige tidsplanen for Oslo-avtalen skulle Palestina som stat for lengst ha vært etablert og anerkjent. Norges rolle i denne prosessen tilsier at Norge nå går ut og klargjør at vi vil anerkjenne den palestinske staten i det øyeblikk sjølstyremyndighetene kunngjør den, og at vi vil arbeide for dette i internasjonale forum, som FNs sikkerhetsråd. Dette vil være en konkret solidaritetserklæring og bidra til å styrke det internasjonale presset mot Israels terrorkrig.
