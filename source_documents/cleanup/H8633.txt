
4.10.2004
Sp
Ny politisk kurs
- Det trengs en ny politisk kurs for Norge. En ny politisk kurs som kan skape like vilkår i hele landet, og som tror på utvikling i hele Norge. Dette var budskapet til Senterpartiets parlamentariske leder Marit Arnstad under trontaledebatten i dag.
Elever og eldre
Arnstad pekte videre på utviklingen i velferdspolitikken der det private forbruket øker sterkt, mens det offentlige sparer seg til fant. - Det er uverdig at Regjeringen i Europas rikeste land fraskriver seg ansvaret for velferdstjenestene ved å sultefôre kommunene økonomisk. Dette rammer ikke kommunestyremedlemmer eller administrasjon, men barn i barnehage, elever i skolen og gamle som fortjener en verdig eldreomsorg. Senterpartiet vil kjempe for den lokale velferden, og vi vil ikke være med på å gi folk tro på at velferdsoppgaver kan løses ved fagre løfter fra Regjeringen, samtidig som den fraskriver seg det økonomiske ansvaret for kommunene, avsluttet Arnstad.
