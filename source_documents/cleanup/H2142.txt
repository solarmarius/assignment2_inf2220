
Søndag 7. mars 1993
Valgerd Svarstad Haugland om KrFs programforslag:
STORSATSING PÅ FAMILIEN
Forslaget til handlingsprogram for Kristelig Folkeparti i kommende stortingsperiode, er en storsatsing på familien. Det er familiepolitikken som vil koste penger i dette programutkastet. Det sier partiets nestleder Valgerd Svarstad Haugland, som presen-terte landsstyrets anbefaling av programforslaget til landsmøtet på en pressekonf-eranse søndag. Valgerd Svarstad Haugland har vært leder for programkomiteen i Kristelig Folkeparti.
-Vi har vært opptatt av at familiepolitikken skal inkludere alle typer familie-enheter, det vil si ektepar med og uten barn, én-foreldre-familier og enslige, sier Valgerd Svarstad Haugland.
-Vi har i forslaget holdt fast på at vi ønsker en ordning som gir småbarnsforeldre reell valgfrihet når det gjelder omsorgen for barna sine, det som vanligvis kalles "kontant-støtten". Tiden har arbeidet for denne tanken, og det burde nå være politisk mulig å få vedtatt en slik ordning i en eller annen form. Det er gledelig å se at over halvparten av småbarnsforeldrene er enige med oss, ifølge en undersøkelse fra Institutt for sosial-forskning. At både Norges Husmorforbund og Norges Bondekvinnelag også støtter vår modell, gir oss enda større frimodighet til å "stå på krava", sier Valgerd Svarstad Haugland. Hun legger til at KrF står fast på målsettingen om full behovsdekning av barnehager innen år 2000, men at definisjonen på hva full behovsdekning er, nødvendig-vis må justeres etter innføring av en kontantstøtteordning.
-Et overordnet mål med kombinasjonen full behovsdekning av barnehager og en kontantstøtteordning, må være at barna får en god og naturlig voksenkontakt gjennom hele oppveksten, sier hun.
Valgerd Svarstad Haugland beskrev programmet som "et verdiprogram", med vekt på fire klart verdirelaterte profilsaker: Familie, miljø, omsorg og en rettferdig verden.
