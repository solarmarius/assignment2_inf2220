
09.08.2001
Kjell Steen
Folkeaksjonen mot bompenger.
Vårt listeforslag til stortingsvalget 2001 fikk 968 underskrifter på to dager (torsdag og fredag)
Inntressen for listen var meget stor. Forbitrelsen over å få bomstasjoner nærmest trukket over hodet på tvers av folkemeningen kom klart til uttrykk. Underskriverne var av alle aldre, men det var en klar overvekt av ungdom mellom 18 og 30 år.
At ungdommen er engasjert er vi meget glad for, kanskje det lover en snarlig slutt på dette bomtøvet?
1. Saken har krav på å bli behandlet i en valgkamp. Uten en egen bom-motstandliste ville saken vært persona non grata i årets valgkamp. Partiene ville snyte folk for en diskusjon om berettigelsen av disse dyre bomstasjonene.
2. Bomstasjonene/bomringen/bompengeinnkrevningen kommer på dagslisten under valgkampen. En viktig sak for alle i fylket. Egentlig en sak om hvordan vi vil organisere vårt samfunn.
3. Folkemeningen kommer til uttrykk. Oppslutningen om organisasjonen mot bompengering viser at det er bred motstand i folket. Motstanden er faktisk formidabel.
4. Bomringen er uproduktivt arbeide. Et stort antall årsverk blir brukt helt uproduktivt. Denne måten å organisere innkreving av penger til veiutbygning (hvis det er målet) er urasjonelt Et dårlig eksempel til dagens unge om hvordan et arbeid skal bygges opp, og hvordan det er mulig å tjene penger.
5. Bomringen er miljøforurensende. Eksosen fra stadig ned- og opp bremsing av biler gir luftforurensing. Strålingen fra bomstasjonen mot brikker i bilene er forferdelig sterk og kraftig. Bivirkningen av strålingen er ikke avklart. Strålingen er kraftigere enn fra høyspentlinjer, og kreftfaren fra slik stråling er ikke utforsket.
6. Bompengeinnkrevingen fordyrer alle varer og tjenester her i distriktet. Det er stor sannsynlighet for at sluttregningen havner hos den som har minst, ja, faktisk den som ikke engang har bil. En ny skattebyrde for den som lite har fra før.
Dette er en del av begrunnelsene for å stille egen liste - andre begrunnelser kan sikkert tilføyes og hvis listen skulle omfatte alle argumenter om hvorfor vi må være mot bompengering blir den altomfattende.
Faktum er at det ikke finnes et eneste rasjonelt argument for denne bompengeringen.
