
3/5-02
Marit Arnstad, Senterpartiet
Skambud fra Regeringen
Regjeringens tilbud i årets jordbruksforhandlinger er et regelrett skambud, sier Marit Arnstad, medlem av næringskomiteen for Senterpartiet.
Den landbrukspolitikken dette tilbudet avdekker er ikke egnet til å skape et framtidsrettet og miljøvennlig landbruk. De krav som stilles til effektivisering og rasjonalisering av næringa, vil bidra til økt fart i bruksnedleggelse. Over tid vil en kraftig strukturendring i landbruket gi et mer industripreget landbruk, hvor hensynet til trygg og ren mat vil bli skadelidende.
Staten må nå se sitt ansvar for jordbrukets viktige rolle som distriktsnæring. Dette krever en langt mer offensiv jordbrukspolitikk slik at vi kan ivareta et småskalalandbruk, og sikre en god inntektsutvikling for de som skal leve av jorda.
