
Tirsdag 12. april 1994
Komitéleder Jon Lilletun (KrF):
UREALISTISK BEREGNINGSGRUNNLAG -
TRUER BARNESKOLER I DISTRIKTENE
-Når det gjelder skoleverket, virker dagens modell for beregning av det kommunale inntektssystemet sterkt sentraliserende. Det er først og fremst småkommuner med mange grendeskoler som får lide for dette. Jeg har derfor på vegne av Kristelig Folkeparti levert et forslag om at Stortinget ber Regjeringer sette i gang et arbeid med innstektssystemet som gjør det mulig for de kommunene som ønsker det å opp-rettholde en spredt skolestruktur. Det opplyste lederen for Stortingets kirke-, utdannings- og forskningskomité, KrFs nestleder Jon Lilletun, på en presse-konferanse i Oslo tirsdag.
-Fra KrFs side ønsker vi at kriteriene i inntektssystemet blir nøytrale i forhold til skolekrets-inndelingene i kommunene. Dagens kriterier tar utgangspunkt i en idealisert, teoretisk modell som ingen kommuner oppfyller. De som kommer nærmest, er mellom-store kommuner med ett tettsted og store byer. I mange små kommuner fører denne modellen til en rasering av grendeskolene. Det blir rett og slett for dyrt for kommunene å opprettholde dem. Dette rammer først og fremst elever på barneskoletrinnet, sa Jon Lilletun på pressekonferansen tirsdag.
-Kirke- og utdanningskomiteen i Stortinget har tidligere pekt på de problemene for skolestrukturen som ligger inn i innstektssystemet. I forbindelse med behandlingen av Statsbudsjettet for 1993 viste komiteen til at Kommunaldepartementet arbeidet med en omlegging av inntektssystemet. I den forbindelse ba komiteen om at denne omleggingen måtte ta hensyn til at kommunene må kunne holde på en skolestruktur som tar hensyn til spredt bosetting, lange avstander og kommunikasjonsmuligheter. Signaler fra kommunene tyder ikke på at en slik omlegging ikke har skjedd, sa Jon Lilletun. Han la til at dette er spesielt beklagelig i de mange lokalsamfunnene der skolen er det naturlige kultur- og møtesentrum i bygda.
-Blir grendeskolene borte, får dette økonomiske, distriktspolitiske og pedagogiske konsekvenser får en lang rekke lokalsamfunn, og dermed også for stor-samfunnet vårt, sa Jon Lilletun på pressekonferansen i Oslo tirsdag formiddag.
