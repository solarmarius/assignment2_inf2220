
7.3.2006
Høyre
Djupedal lyttet i dag!
Djupedal lovet i dag å komme tilbake med en ny sak til Stortinget om grunnleggende ferdigheter for voksne.
Dette er viktig og gledelig fordi gruppen lesesvake er overrepresentert blant arbeidsledige og støttemottagere, og er som naturlig er, spesielt sårbare for omstillinger i arbeidslivet, sier Gunnar Gundersen.
Det er verdighet det handler om!
Jeg har møtt noen av menneskene bak disse tallene på Åsnes Opplæringssenter i min egen hjemkommune. Det er sterkt å høre om voksne mennesker som gjør en god jobb, blir forfremmet og flyttes til anleggsarbeid i Oslo, men som til slutt bryter sammen fordi det blir for slitsomt å reise 4-5 timer hver dag for å komme hjem til samboer for å føre arbeidsrapport for dagen.
Vi ser fram til saken fra Djupedal og vil følge den svært nøye, slik at de som trenger hjelp raskest mulig får en reell rett til å lære å lese og skrive, avslutter Gundersen.
