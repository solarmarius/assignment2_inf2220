
fredag 19. mai 2000 14:59:17
- Innholdsløs miljømelding
Regjeringen Stoltenberg tilleggsmelding til meldinga om Rikets miljøtilstand er tynn og innholdsløs, sier Venstres parlamentariske nestleder Gunnar Kvassheim.
-Det mest oppsiktsvekkende er at meldinga legger opp til en ytterligere svekkelse av klimapolitikken ved å legge til rette for at gasskraftverk skal kunne løse sine utslippsforpliktelser via billigere reduksjoner hos andre aktører.
Meldinga gir ikke godt nok svar på hvordan dette er mulig innenfor de rammene forurensningsloven setter.
I stedet for å innta en defensiv holdning og velge minste motstands vei, burde Regjeringen satt fortgang i arbeidet med et program som kunne utvikle renseteknikken for CO2. Meldingen bekrefter at Arbeiderpartiets mål er å legge til rette for konvensjonelle kraftverk, ikke å utvikle ny teknologi.
Arbeiderpartiet var meget kritisk til sentrumsregjeringens håndteringen av villaksutvalgets innstilling. Nå legger denne regjeringen opp til samme prosedyre og interesseavveining som den foregående. Dette er nok en bekreftelse på at Arbeiderpartiet fører en annen politikk i posisjon enn i oposisjon.
