
26.03.03
Inger S. Enger, medlem i Energi- og miljøkomiteen
Debatt om innenlands bruk av naturgass i morgen: Gassforliket - den beste flertallsløsningen
Senterpartiet har slutta seg til forliket mellom regjeringspartiene og SV om statlig medvirkning til infrastruktur for transport av gass. Senterpartiet har som viktig målsetning å øke den innenlandske bruken av naturgass. Norge vil være en stor gassprodusent de neste 100 år. Vi må sørge for at gassen bidrar til sysselsetting og verdiskaping på land, og ikke bare til eksportinntekter, sier Senterpartiets medlem i Energi- og miljøkomiteen, Inger S. Enger.
I denne saken har Arbeiderpartiet lagt seg på ei rein demonstrasjonslinje, der de nærmest for enhver pris skal presse igjennom bygging av forurensende gasskraftverk. Dette kan ikke Senterpartiet være med på, og forliket er da den løsningen som ligger nærmest vårt eget syn.
Senterpartiet hadde ønska at Stortinget skulle komme med en klarere viljeserklæring om statlig medvirkning til bygging av transportterminaler og rør for naturgass. Samtidig er det behov for mer utredningsarbeid, og vi håper at de første konkrete planene for statlig medvirkning til infrastruktur kan foreligge i løpet av et år, sier Inger S. Enger.
