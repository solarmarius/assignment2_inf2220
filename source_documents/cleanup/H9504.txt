
Kjære velger!
Dette er valgprogrammet til NSR-lista i Guovdageaidnu-Kautokeino for sametingsvalget høsten 2005. Bak listen står Guovdageainnu Sámiid Searvi og Máze Sámiid Searvi. I dette programmet har vi samlet de saker som vi ønsker å fremme og jobbe for og med de fire neste årene på Sametinget.
Grunnlaget for NSR-listen i Guovdageaidnu-Kautokeino er Norske Samers Riksforbunds (NSR) landsdekkende hovedprogram, som kalles Norgga Sámiid Riikkasearvi (NSR) - Norske Samers Riksforbund - Valgprogram for sametingsperioden 2005-2009, hvor NSRs hovedmål og helhetlige syn finnes nedskrevet. Vi anbefaler deg til å skaffe den og lese mer. Du finner det på www.nsr.no.
Hovedpunkter
 Styrke samisk språk, kultur og det samiske i sin helhet
 Sikre en samisk framtid
 Styrke Kautokeino kommune som samisk sentrum og lokalsamfunn
 Utvikle og skape nye arbeidsplasser
 Fremme samarbeid og forståelse blant samene og med andre folk.
 Delta aktivt for å få en godt fungerende Finnmarkseiendom
NSR-listens 1. kandidat i Guovdageaidnu-Kautokeino er også NSRs presidentkandidat. Hvis NSR beholder flertallet, vil det være første gang i Sametingets historie at en kvinne innehar denne sentrale rollen.
I ærbødighet ber vi om din stemme til NSR-listen i Guovdageaidnu-Kautokeino ved sametingsvalget 11. - 12. september dette år, slik at vi fortsatt kan kjempe for å styrke det samiske språket, kulturen, rettigheter og det samiske i sin helhet.
Dette ønsker vi å fremme og gjennomføre:
Valgprogram for perioden 2005-2009, valgkrets 4 Kautokeino
1. SAMETINGET
Sametinget er samenes folkevalgte organ, og må ha en selvstendig rolle i forhold til norske styrende organer. NSR-lista i Guovdageaidnu-Kautokeino mener det er viktig at Sametinget får større beslutningsmyndighet, og dermed større innflytelse over samfunnsutviklingen i de samiske områder. Derfor er det viktig at så mange som mulig står i samemanntallet og bruker sin stemmerett. Dette kan avgjøre om Guovdageaidnu-Kautokeino valgkrets får et tilleggsmandat på det neste Sametinget.
2. RETTIGHETER
Den norske stat er etablert på territoriet til to folk - samer og nordmenn - og dette skal avspeiles i lovverk og forvaltning. NSR-lista i Guovdageaidnu-Kautokeino vil fortsette å kjempe for samenes rettigheter til land, vann og naturressurser.
Vi vil arbeide for:
 å styrke og opprettholde samiske tradisjonelle rettigheter innenfor primærnæringene og utmarksnæringen
 at samisk rettsforståelse og tradisjoner legges til grunn i behandling og forvaltning av saker som berører det samiske folk
 at samefolkets dag 6. februar får status som offisiell fridag i Norge
 at Finnmarkseiendommens administrasjon legges til kommunen
3. SPRÅK
Læring og utvikling av morsmålet er viktig i opprettholdelsen av det samiske språket fordi den fremdeles er i en svært utsatt stilling. Vårt mål er å tilrettelegge forholdene slik at flere får anledning til å lære både å lese og skrive samisk.
Vi vil arbeide for:
 å styrke det samiske språkets status og verdi generelt
 at det samiske språket skal både ses og høres i hverdagslivet
 lese- og skrivekurs til alle samisktalende som ikke har fått lære seg å lese og skrive morsmålet sitt
 permisjonsordning med lønn til alle som ønsker å lære samisk
 språkbankarbeidet prioriteres
 samisk skriftspråk skal kunne brukes i alle offisielle institusjoner og registre
 å oppmuntre samiske forskere til å bruke samisk som originalspråk i forskningen
 at samiske stedsnavn styrkes og likestilles med norske på offentlige kart
4. KULTUR
Arkiv, bibliotek og museum
er institusjoner som skal sikre, oppbevare og forvalte befolkningens minner og kildemateriale slik at alle både kan lytte på, se og bruke det i forskningen. De er derfor viktige institusjoner for den samiske kulturen og identiteten.
Vi vil arbeide for:
 at Samisk Arkiv styrkes og utvikles til et vitenskapelig dokumentasjonssenter
 at Bokbussen sikres økonomisk og får utviklingsmuligheter
 at Kautokeino Bygdetun styrkes mht. stillinger og økonomisk, og etterhvert kan utvikles til å bli et kompetansesenter for kulturminner og informasjon
 at det etableres lesekvelder på folkebiblioteket slik at barns og ungdoms interesse for samisk litteratur økes
 å gjenopprette folkebibliotektilbud i Máze
Musikk og joik
Samisk musikk og joik er sentrale samiske kulturytringer, som kan brukes for å krysse grenser, tilnærme og skape fellesskap mellom kulturer og folkegrupper. Derfor er det viktig å gi utviklingsmuligheter til samisk musikk og joik.
Vi vil arbeide for:
 at både moderne og tradisjonell samisk musikk og joik får forbedrede utviklingsmuligheter
 at Sámi Grand Prix fortsatt styrkes både økonomisk og kvalitetsmessig
 at joikearven styrkes gjennom dokumentasjon, undervisning og kurs
 at det etableres et kompetansesenter for joik og samisk musikk i kommunen
Teater, film og festivaler
Vi vil arbeide for:
 at Beaivvá Sámi Teáhter får et eget, nytt teaterbygg i Kautokeino og bedre utviklingsmuligheter
 å oppmuntre frie revy- og teatergrupper
 at 1852-års filmby bygges i kommunen
 at Påskefestivalen og Høstfestivalen styrkes
 at Samisk Filmfestival får faste økonomiske ressurser og visningsted
Idrett
For samer, som for andre folk, er idrett en sunn aktivitet for hver enkelt, som styrker tilhørigheten, felleskapsfølelsen og identiteten. Gjennom idrett og andre kulturelle aktiviteter styrkes de sosiale bånd mellom de ulike samiske områder.
Vi vil arbeide for:
 å styrke idrettarrangementer i kommunen, f.eks. Nilut-Cup fotballarrangement
 å etablere fast konkurransebane for reinkappkjøring i kommunen
Kulturhus
Vi vil arbeide for:
 at det bygges doallodállu (samfunnshus) i Kautokeino og Máze
5. BOSETNING, BYGDER OG KOMMUNIKASJON
Det er viktig å styrke bosetningen for å styrke den samiske kulturen og at primærnæringene opprettholdes og utvikles. Vi vil styrke bosetningen og vil derfor jobbe for:
 sikring av basistjenester, som bl.a. legetilbud, posttilbud, veier, grunnskoler og andre offentlige tjenester som er nødvendige for bosettingen både i kommunesenteret og bygdene
 et fast busstilbud mellom Kautokeino-Alta og Kautokeino-Karasjok
 at bilveien mellom Kautokeino og Nordreisa realiseres
 at det etableres stoppe- og hvileplasser (sanitær) ved RV-93 mot Finland og i Økseidetområdet
 at mobiltelefondekningen forbedres i hele kommunen
 at det etableres hytteområde i nærheten av kommunesenteret
 å støtte og utvikle etablering av arbeidsplasser i bygdene
 at flyplassen i Kautokeino forbedres og fornyes for bruk av ambulansefly, alternativt landingsplass for ambulansehelikopter ved helsesenteret
6. NÆRINGER
All næringsvirksomhet og etablering av arbeidsplasser i samiske områder bør tuftes på samisk grunntenkning. Grunnlaget for samisk kultur er både de ikke-fornybare og fornybare naturressursene i Sápmi.
Reindrift, jordbruk, fiske og småfangst er de tradisjonelle næringer som har gitt oss vårt livsgrunnlag, samtidig som de også er vårt tradisjonelle kulturgrunnlag. Vi vil bygge på næringer som naturen selv fornyer. Vi vil arbeide for gode vilkår for primærnæringene, sikre næringenes naturgrunnlag og styrke grunnstøtten tilpasset vilkårene som er hos oss. Det er også viktig å synliggjøre og fremheve kvinners arbeidsinnsats og produksjon i våre tradisjonelle næringer.
Alle folk har etter folkeretten rett og plikt til å fø sine egne uten å tære på andres ressurser og uten å krenke andres rettigheter. Det skal derfor være en rett å sikre matproduksjon til eget bruk.
Vi har behov for moderne arbeidsplasser. Disse skal tilpasses tradisjonelle næringer slik at deres grunnlag ikke ødelegges. Nye næringer skal utvikles, som er basert på kompetanse, kultur og moderne kommunikasjonsinfrastruktur.
Reindrift
Vi jobber for å oppnå en økologisk, kulturelt og økonomisk sterk og bærekraftig reindrift, og at næringens rammevilkår og selvbestemmelse styrkes. Vi mener at den nye reindriftsloven må vedtas og siidagrensene avgjøres, slik at det er mulig å gjennomføre reintallstilpasningen i Vest-Finnmark.
I dag forvaltes reindriftsnæringen etter samme regelverk som jordbruk, men reindriften er en naturbasert næring. NSR-lista i Guovdageaidnu-Kautokeino mener at forvaltning og regelverk må tilpasses deretter.
Vi vil arbeide for:
 at siidagrenser på vår-, høst- og vinterbeite-områdene klarlegges snarest for å motvirke konflikter og usikkerhet om de ulike siidaenes beitegrenser
 at det vedtas en ny reindriftslov med forankring i samisk rettsoppfatning
 at vernet av beiteland styrkes til næringens beste og utvikling
 at rovdyrbestanden holdes på et nivå som ikke er til skade for reindriftsnæringen
 at konsekvenser av all planlagt utbygging og inngrep i beiteland klarlegges i god tid i forveien, i dialog med næringen
 at Reindriftsforvaltningen flyttes til Guovdageaidnu-Kautokeino
 at tradisjonelle reindriftssamiske arbeidsmetoder og produkters behandling fremdeles kan opprettholdes
 å sikre rekruttering til reindriften gjennom gode ordninger for generasjonsoverganger
 å utvikle reindriftas verdiskapning i forhold til nye arbeidsmetoder, produkter og arbeidsplasser i samarbeid med kompetansemiljøer
 at Reinpolitiet skal ha kunnskaper i samisk språk og kultur
Jordbruk
Vi vil bidra til å utvikle jordbruket som en lønnsom næring, samtidig som man tar hensyn til denne næringens kulturelle sider og naturforholdene i de samiske områder. Sametingets jordbruksplan skal danne grunnlaget for dette.
Vi vil arbeide for:
 at jordbruket sikres og styrkes som hovednæring og som del av en næringskombinasjon
 at det etableres egen jordbrukspolitisk sone i samiske områder
 å utvikle jordbrukets verdiskapning i forhold til arbeidsmetoder og produktutvikling
Fiske, fangst og kombinasjonsnæringer
Ressurser fra utmarka skal først og fremst komme vår egen lokalbefolkning til gode.
Vi vil arbeide for:
 at det etableres et fiskemottak i kommunen
 at samiske tradisjoner og rettigheter til ferskvannsfiske klarlegges, sikres og innlemmes i lover og regler og forvaltningen
 at tradisjonelle fiske-/fangsmetoder og fiske-/fangsttider skal respekteres, f.eks. rypefangst med snare
 å opprette et verdiskapningsprogram for utmarksprodukter
 at den tradisjonelle samiske næringstilpasningen med kombinasjon av ulike næringer oppnår status som egen næringsform og styrkes og videreutvikles
 å etablere opplæringstilbud for næringskombinasjoner
 lokal forvaltning av skuterløyper, fiske og utmarksbruk
Duodji og kunst
Duodji og kunst er både et språk, en kultur, en næring og en visualisering av følelser. Både tradisjonell og moderne duodji og samisk kunst har muligheter som enda ikke fullt ut er ivaretatt.
Vi vil arbeide for:
 at det etableres et duodji-/kunstgalleri hvor lokale duodjiutøvere og kunstnere får stille ut sine produkter til kunstnerisk oppmuntring og inspirasjon for barn og unge
 at salg og markedsføring av duodji og samisk kunst økes
 at opplæringstilbudet i duodji styrkes og utvikles på alle nivå
 at duodjiutøveres arbeidssituasjon styrkes
Turisme og reiseliv
må utvikles og utvides i samiske områder etter lokale premisser og samiske behov. Innenfor reiselivsbransjen er samiskhet, samiske klær, samisk språk, kultur og områder viktige elementer i markedsføringen av Norge og Norden. De skal anvendes med stor varsomhet og respekt, på det samiske folkets premisser. I Kautokeino finnes mange muligheter for å utvikle samisk turisme og reiseliv innenfor flere felt.
Vi vil arbeide for:
 at det bygges et hotell i Kautokeino
 å stimulere til utvikling av eksisterende over-nattings- og serveringstilbud med samisk profil
 å stimulere og støtte turistbedrifter til å samarbeide med lokalbefolkningen til beste for hele kommunen
 å styrke nettverkssamarbeidet mellom samiske reiselivsbedrifter
7. NATUR - MILJØ
Bruk, forurensing og vern
Vi vil bidra til:
 at etablering av nasjonalparker og verneområder ikke skal være til hinder for samisk nærings- og kulturutøvelse
 at samisk tradisjonell bruk av områder skal ligge til grunn for utarbeidelse av forvaltningsplaner
 at motorisert ferdsel i utmarka tilpasses årstidene og tradisjonelle ferdselsårer. Tiltak bør iversettes for å forhindre naturskader
 at det tillates bygging av gammer til bruk i utmarksnæringer i samiske områder
8. SKOLE OG UTDANNING
Samene har grunnleggende rett og et selvstendig ansvar for å utvikle og formidle kunnskap om oss selv og våre omgivelser. Vi skal forene tradisjonell kunnskap med vitenskapelig kunnskap for å utvikle det samiske samfunn. Det samiske samfunn skal utvikles til et moderne kunnskapssamfunn, uten at tradisjoner og kultur undervurderes.
Barnehager og grunnskolen
Vi vil arbeide for:
 at eldre samers kunnskaper og kompetanse tas mer i bruk for å styrke båndene mellom generasjonene
 at samiske barn som ikke behersker samisk språk får et tilpasset samisk barnehagetilbud
 at bassengtilbudet i kommunen forbedres og styrkes
Videregående skole
Vi vil arbeide for:
 at finansieringen av samisk videregående opplæring fortsatt skal være et statlig ansvar
 at det vurderes å opprette nye fagopplæringstilbud som f.eks. steinsliping
 at elevene kan fullføre hele videregående skole på samme skole
Voksenopplæring
Vi vil arbeide for:
 at SOL skal utvikles til et nasjonalt kompetansesenter for samisk voksenopplæring
Høyere utdanning, forskning og læremidler
Vi vil arbeide for:
 å styrke og utvide Samisk spesialpedagogisk støtte
 at Samisk vitenskapsbygg bygges
 at Samisk høgskole får muligheter til å utvikle seg til en vitenskapelig høgskole og universitet
 at teater- og kunststudier etableres ved Samisk høgskole
 å styrke samisk læremiddelutvikling og
-produksjon
9. HELSE OG SOSIALE TILTAK
Helsetjenester og sosiale tiltak skal tilpasses de samiske brukernes behov gjennom hele sitt livsløp. Samer har rett til å bli forstått, både språklig og kulturelt, når de oppsøker institusjoner innen helse- og sosialvesenet i alle livsfaser.
Vi vil arbeide for:
 å sikre samiskspråklig fastlegeordning og omsorgstjenester
 å styrke og få anerkjent samisk tradisjonell folkemedisin
 å gjenninnføre legedager i Máze
 å etablere bo- og aktivitetssenter i Máze
 å etablere et samisk tun rundt kommunens eldreboliger
 å forbedre det psykiske helstetilbudet for samiske brukere: etablere krisetelefon og fast psykiatrisk tilbud i kommunen
 å etablere kvelds- og nattkontakter for å motvirke bruk av alkohol og rus blant ungdom
 aktivitetssenter for ungdom
10. MEDIA
Vi vil arbeide for:
 å styrke nærradiovirksomheten
 samisk dagsavis
 at samisk journalistutdanning ved Samisk høgskole utvides til bachcelor- og masternivå
 å styrke NRK Sámi Radios virksomhet i kommunen
11. RELIGION OG KIRKE
Åndelige verdier og religion har alltid vært sentrale elementer i hverdagslivet til innbyggerne i vår kommune. Det er også viktig å stimulere til aksept og toleranse for alle typer livssyn og legninger i det samiske samfunnet.
Vi vil arbeide for:
 at kristendom skal være det åndelige grunnlaget i vår kommune. Menighets-arbeidet skal bygges på tradisjonell grunn
 at "Vuoi??ala lávlagirji" (Åndelig salmebok) skal utgis i ny form
 at menighetsrådet og kirken styrker aktiviteter for barn og unge i kirken
 at samisk duodji og kunst skal være mer synlig i våre kirkebygg
 at det etableres et menighetshus i tilknytning til Kautokeino kirke
 å øke samiskspråklige menighetsarbeidere
 å opprettholde gratis kirketjenester
 at kirken opprettholdes under statlig forvaltning
 at kirken i Kautokeino vurderes utvidet
