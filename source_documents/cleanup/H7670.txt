
Dato: 21.08.03
Medlem Finanskomiteen, stortingsrepresentant Gjermund Hagesæter (FrP)
- Gi oljeformuen til folket!
Ifølge beregninger NRK har gjort vil oljefondet snart utgjøre mer enn kroner 200.000 fordelt på hver nordmann. I tillegg til oljefondet eier også Staten betydelige deler av norsk næringsliv gjennom for eksempel Statoil og Norsk Hydro. - Jeg mener det nå må være riktig å overføre deler av denne formuen vederlagsfritt til det norske folk slik at den enkelte får anledning til å forvalte disse verdiene selv, sier stortingsrepresentant Gjermund Hagesæter.
Hagesæter ser for seg at man f. eks. i første omgang hadde overført 20.000 kroner til hver nordmann i form av aksjer i Statoil, Hydro, Coca Cola eller andre selskap der staten har eierinteresser. For å redusere en eventuell risiko på at dette skulle danne noe press i norsk økonomi kunne man innført f. eks. bindingstid i 5 år og/eller skatteplikt dersom aksjene blir realisert før det er gått 10 år.
Personer f. eks. over 70 år burde uansett vert fritatt for slike bindingsregler og alle under 18 år burde uansett vært forhindret i å selge inntil de nådde myndighetsaldrer, sier Gjermund Hagesæter.
En slik overføring ville gitt svært mange en ny og lærerik erfaring med hvordan aksjemarkedet fungerer og ville også gitt økonomer og politikere bedre innsikt i hvordan norsk økonomi eventuelt ville blitt påvirket av en slik formuesoverføring, slår Gjermund Hagesæter fast.
Dersom erfaringene av en slik eventuell overføring ville blitt positive, kunne man overført nye aksjeposter fra Staten til den enkelte, avslutter Gjermund Hagesæter
