
Sentrumsregjeringens 100 dager:
Andre viktige saker der vedtak er fattet eller initiativ er tatt
Tilbake til hoveddokument <\Nsd3lenePresseKrF100dager.htm>
· Regjeringen har satt verdispørsmål på dagsorden og vil om kort tid oppnevne en verdikommisjon.
· Regjeringen har vedtatt å fremme forslag for Stortinget om at en ny opera skal plasseres på Vestbanen.
· Regjeringen har vedtatt en oppmykning av kriteriene for å få asyl i Norge.
· Regjeringen har fremmet forslag om og fått vedtatt en økning i antall kvoteflyktninger på 500 pr. år.
· Regjeringen har igangsatt et arbeide for å styrke menneskerettighetenes plass i norsk utenriks- og sikkerhetspolitikk.
· Regjeringen har igangsatt et arbeide for å inkorporere flere menneskerettighetskonvensjoner i norsk lov.
· Regjeringen har i arbeidet med det såkalte Jødebo-utvalgets (Skarpnes-utvalget) innstilling vedtatt å legge en bred moralsk innstilling til grunn.
· Regjeringen har videreført norsk støtte og engasjement til fredsprosessen i Midt-Østen.
· Regjeringen har satt i gang arbeid med en melding om næringspolitikk som skal fremmes våren 1998.
· Regjeringen har satt i gang arbeidet med en næringsrettet IT-plan som vil bli lagt fram våren 1998.
· Regjeringen har fått vedtatt en økning av bevilgningene til familievernkontorene og til forebyggende familievern.
· Regjeringen har tatt initiativ til å nedsette et utvalg som skal foreslå tiltak for bedre omsorg og pleie ved livets slutt.
· Regjeringen har foreslått for Stortinget at de såkalte "hjertebarna" skal få et behandlingstilbud på Rikshospitalet.
· Regjeringen har fremmet forslag om og fått vedtatt endringer i fødselsrettighetene for fedre og for de som er i lønnet permisjon.
· Regjeringen har utvidet valglovutvalget med en ungdomsrepresentant.
· Regjeringen vil våren 1998 legge fram en handlingsplan med tiltak for å redusere rusmiddelbruken.
· Regjeringen har igangsatt et arbeide for å sikre flere lærlingeplasser både i privat og offentlig sektor.
· Regjeringen prioriterer likestillingsarbeidet bl.a. ved oppnevning av et eget statssekretærutvalg for likestilling og ved at en politisk rådgiver ved Statsministerens kontor har likestilling som hovedarbeidsfelt.
· Regjeringen har under arbeid oppfølgingen av utredningene om grønn skatt og merverdiavgifssystemet.
· Regjeringen har startet arbeidet med en stortingsmelding om forbrukerpolitikken.
· Regjeringen har igangsatt arbeidet med modernisering og fornying av offentlig sektor bl.a. med vekt på å få en brukerorientert og serviceorientert forvaltning. Et eget statssekretærutvalg arbeider med dette.
· Regjeringen har sendt på høring et forslag om midlertidig etableringsstopp for kjøpesentre utenfor sentrale deler av byer og tettsteder.
· Regjeringen har under arbeid en revidering av handlingsplanen for funksjonshemmede 1998-2001.
· Regjeringen arbeider med en tilleggsmelding om de frivillige organisasjonenes vilkår.
· Regjeringen har lagt fram en stortingsmelding om foreldremedvirkning i grunnskolen.
