
Dato: 14. juni 2004
Stortingsrepresentant John I. Alvheim (FrP)
- HØYBRÅTEN KUPPET BIOTEKNOLOGI-NEMNDA!
I forrige uke ble det utnevnt ny leder og nestleder i Bioteknologinemnda. Leder ble Lars Ødegård, som er generalsekretær i Norges Handikapforbund, og nestleder professor Torleiv Ole Rognum. Begge har et syn på nemndas saksområde som vanligvis faller sammen med helseministerens. - Nå kan vi like godt legge ned hele Bioteknologinemnda, mener stortingsrepresentant John I. Alvheim.
- Helseministeren har fjernet de medlemmer av Bioteknologinemnda som hadde en kritisk innstilling til statsrådens syn, professor Helge Solbakk og professor Fridthjof Bernt, og satt inn sine egne meningsfeller, sier John I. Alvheim.
- Lars Ødegård, som er utnevnt til leder i nemnda, har ingen faglig bakgrunn på dette området så jeg går ut fra at det er nestledere som skal ta seg av denne siden av arbeidet. Her vil nok ikke Høybråten møte mye motstand. Nå har han full kontroll over nemnda og dens meninger. Det vil ikke lenger være mulig for nemnda å avgi nøytrale, faglige innstillinger. Alle vedtak vil i fremtiden gå i Høybråtens "favør", sier Alvheim.
- Nå kan vi like gjerne legge hele Bioteknologinemnda, avslutter han.
