
9/11-01
Ola D. Gløtvold (Sp):
Senterpartiets alternative statsbudsjett 2002: MER TIL FRIVILLIGHETSARBEID
I Senterpartiets alternative statsbudsjett økes tilskuddet til Frivillighetssentralene. Dette arbeidet bør styrkes og flere sentraler bør kunne opprettes, sier Sp's helse- og sosialpolitiske talsmann, Ola D. Gløtvold.
Frivillighetssentralenes virksomheter har mange positive sider, ikke minst i forhold til forebygging og trivsel. Dette er områder vi også fra offentlig side må prioritere høyere.
I Senterpartiets budsjettforslag ligger det også inne forslag om økt momskompensasjon for de frivillige organisasjonene. Videre foreslås en styrking av brukerorganisasjonene innen helse- og sosialområdet. Dette frivillighetsarbeidet har stor betydning, ikke minst for å fremme brukernes interesser og synspunkt, avslutter Ola D. Gløtvold.
