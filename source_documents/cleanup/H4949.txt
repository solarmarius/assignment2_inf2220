
07.08.01
Kristin Halvorsen besøker Sosialistisk Ungdoms sommerleir, onsdag 8. august kl. 1000  1200.
SVs leder Kristin Halvorsen vil besøke SU sommerleir i morgen 8. august kl. 1000- 1200. Sommerleiren avholdes på Hudøy, ved Tjøme i Vestfold.
I talen til sommerleiren vil hun fokusere på den usosiale politikken Høyre står for, og spesielt hvordan ungdom vil få det verre dersom Høyre får gjennomslag for sin politikk. Hun vil også fokusere på skolevalgene som SV vant for to år siden.
- I 1999 hadde vi den beste skolepolitikken og det har vi også nå ved dette valget, sier Kristin Halvorsen. Det er viktig å gi SUs sommerleir den nødvendige inspirasjon og kampglød til å nok en gang klare å vinne skolevalgene, sier hun.
