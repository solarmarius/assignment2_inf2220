
VALGPROGRAM STORTINGSVALGET 2005
her er programmet som komiteen har jobbet frem. Dette blir også diskutert på leder møte i Nesseby 6 august, der lokalpartiledere i Fylket samt listekandidater stiller opp.
Politisk grunnsyn
SfP grunnsyn bygger på grunnleggende menneskelige verdier og samefolkets livsfilosofi.
Demokrati, frihet, likeverdighet og solidaritet er viktige verdinormer for samfunnssynet. De eldres livserfaring, visdom og rettskaffenhet tilegnet opp gjennom generasjoner, er SfP ledetråd.
SfP vil arbeide for at verdier fra de nasjonale og internasjonale instrumenter integreres og ivaretas i offentlig politikk.
Samiske sedvaner og rettsoppfatning må legges til grunn for framtidig forvaltning og bruk av naturressursene i Finnmark.
SfP har særskilt ansvar for at den samiske befolknings interesser ivaretas i fylkeskommunen, all den tid brorparten av samene i Norge og i verdenssammenheng bor i vårt fylke. SfP vil arbeide for at det føres en helhetlig politikk for befolkningen i Finnmark.
Sfp vil arbeide for at det føres en helhetlig politikk for hele befolkningen i Finnmark, uavhengig av etnisitet.
Næringspolitikk
Finnmark er et urfolksområde og urfolksperspektivet skal avspeiles i næringspolitikken.
SfPs grunnsyn i næringsutvikling bygger på det bærekraftige prinsipp, som innebærer at høsting kun skjer ut av det overskudd som naturen selv klarer å produsere.
Sfp vil aktivt jobbe for
Styrke og sikre økonomiske virkemidler for å etablere næringsforetak i fylket
Styrke kulturbasert reiseliv og turisme på samenes og fylkets egne premisser
Egen samisk/urfolk fiskerisone
Tilbakeføre kystfiskernes rettigheter til tradisjonell fiske og kongekrabbe i eget område
Eget arktisk landbruksfond for Nord-Troms og Finnmark for å sikre produksjon og landbrukskompetanse i framtida
Reindrifta gis slike rammevilkår som sikrer og utvikler framtidsrettet næring
Bredbånd tilgang for Finnmarksbefolkningen
Petroleumsavgift fra utvinning av olje og gassforekomstene skal overføres næringsfondene i fylkeskommunen, Sametinget og kommunene
Opprette katastrofefond med sikte på den store olje- og gassforekomsten som fraktes langs kysten av Russland og Norge. Fondet finansieres/bygges opp ved at det pålegges en egen avgift pr tonnasje olje/gass som fraktes langs norskekysten. Fondet brukes uavhengig av hvor ulykken skjer.
Språkmilliard for å øke antall samiskspråklige i Norge. En nasjonal satsing for å bevare, styrke og øke det samiske språk etter en hard fornorskningspolitikk
Øke bevilgingene for å utvikle og utgi av samiske læremidler og skjønnlitteratur, også på samisk
Sikre og styrke midler til samiskopplæring for barn, unge og voksne
Egen riksdekkende radiokanal - Same Radio
Utvidede samiske TV-sendinger, på sikt riksdekkende samisk TV-kanal
Daglige samiskspråklige aviser
Lete- og mutingsrett i urfolksområder, skal Sametinget forvalte
Styrke Barettsregionen innen næring, kultur, utdanning og språk
Styrke urfolksforumet i FN
Sikre Arktisk rådarbeidet
Samisk parlemantarisk råd trekkes inn i arbeidet med urfolk
Samekonvensjonens arbeid videreføres
Forskning og konsekvenser av global oppvarming i arktisk område
Motorferdsel begrenses til eksisterende og tradisjonelle ferdselsårer
Utarbeide rammeplan for samisk helse- og sosialtjenester. Dagens struktur beholdes inntil rammeplanen er vedtatt
Arbeid med sjøsamenes rettigheter til havressurser iverksettes og får stor prioritet
Finnmark bevares som eget fylke
Videre vil SfP arbeide for at bensin/drivstoff skal være billigere i Finnmark. Strøm og nettleie må også være billigere, på grunn av lang fyringssesong.
