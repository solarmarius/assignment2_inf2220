
Stortinget 18. mars 2005
Trine Skei Grande, Venstres stortingsgruppe
- En seier for demokratiet
Venstre ba Stortingets presidentskap om å opprette spesialkomité for behandling av stortingsmelding 17 om makt og demokrati for å sikre en bredest mulig demokratisk og partivis behandling. I dag vedtok Stortinget at saken skal behandles i en utvidet kontroll og konstitusjonskomitè. Komiteen blir nå etter Stortingets vedtak utvidet med representanter fra V, Sp og Kp.
- Dette er en seier for demokratiet. Spørsmål om makt og demokrati er for viktig til at det kun kan overlates til de største partiene, sier Venstres parlamentariske leder Trine Skei Grande.
- Vår største demokratiutfordring er en økende sentralisering av makt samtidig som stadig færre deltar i demokratiske prosesser og valg. Venstres hovedærend i arbeidet med stortingsmelding om makt og demokrati blir å gjøre gjeldende vårt syn på det lokale folkestyret som grunnpilaren i vårt demokrati og å stimulere til økt deltakelse i valg og demokrati, sier Venstres Skei Grande.
