
6.8.2005
Unge Venstre:
- Stoltenberg resirkulerer gamle løftebrudd
- Arbeiderpartiet har lova gratis skolebøker i minst tyve år, men de har aldri klart å gjennomføre det når de har sittet i regjering. Resirkulering av gamle løftebrudd gir ikke Stoltenberg særlig mye troverdighet, sier leder i Unge Venstre Lars-Henrik Michelsen.
Da samarbeidsregjeringen overtok makten i 2001, så innførte de et læremiddelstipend på 3500 kroner.
- Forrige skoleår mottok 50.000 elever læremiddelstipend. Disse elevene blir tapere dersom Ap skal gjeninnføre ordningen hvor skolene låner ut to bøker til hver elev, sier Michelsen.
Unge Venstre vil heller dobble læremiddelstipendet til de som trenger det mest, fremfor å låne ut et par bøker til alle.
- Det har dessverre blitt tradisjon at Arbeiderpartiets leder lover gratis skolebøker foran hvert stortingsvalg, men fakta er at Ap har brutt løftet hver hang de har havnet i regjering, sier Michelsen.
- Arbeiderpartiet går til valg på nytt flertall og gamle løftebrudd, sier Michelsen.
