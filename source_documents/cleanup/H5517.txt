
28.01.2002
Arbeiderpartiets programkomité og dialogforum
Sentralstyret har 28. januar 2002 oppnevnt medlemmer til programkomitéen for kommunevalget 2003 og Arbeiderpartiets Dialogforum. Programkomitéen ledes av Jens Stoltenberg og Dialogforum ledes av Thorbjørn Jagland.
Programkomitè for kommunevalget i 2003:
Det legges opp til at Landsmøtet i november skal vedta Arbeiderpartiets plattform for kommunevalget i 2003.
Denne plattformen vil bygge på det gjeldende partiprogrammet, og særlig utvikle politikken når det gjelder bekjempelse av fattigdom, boligpolitikk, miljøpolitikk og distrikts- og næringspolitikk, samt et bedre og mer rettferdig pensjonssystem.
For at det skal bli tilstrekkelig tid til drøftinger i partiorganisasjonen, skal forslaget til plattform for 2003-valgkampen sendes ut medio mai måned. Vi vil invitere partiorganisasjonen til å drøfte dokumentet med frist for tilbakemeldinger innen èn måned før landsmøtet.
Sentralstyret oppnevner følgende personer til å delta i programkomitèen for kommunevalget i 2003 (med forbehold om at de som er foreslått sier ja til å delta):
Jens Stoltenberg, Oslo, leder
Hill-Marta Solberg, Nordland
Eva Kristin Hansen, leder i AUF
Astri Aas-Hansen, nestleder kvinnepolitisk styre,
Gerd-Liv Valla, LO-leder
Jan Davidsen, leder i NKF
Anniken Huitfeldt, Akershus
Elisabeth Nilsen, ordfører, Porsgrunn, Telemark
Åse Lill Kimestad, Mandal, Vest Agder
Alf Hildrum, konsernsjef, Akershus
Haakon Blankenborg, Oppland
Kåre Leira, konserntillitsvalgt, Norske Skog, Skogn, Nord-Trøndelag
Hermann Kristoffersen, ordfører, Tromsø
Hanne Nilssen, Hammerfest, Finnmark
Kåre Hagen, forsker, Oslo
Lise Christoffersen, ordfører, Buskerud
Nadeem Butt, Oslo
Arvid Nyberg, pensjonist, Trysil, Hedmark
Espen Villanger, Fjell, Hordaland
Aina Holst, Sør Trøndelag
Liv Christiansen, Fellesforbundet
Stein Regård, LO, Bærum, Akershus
Dag Terje Andersen, Vestfold
Arbeiderpartiets dialogforum:
Når velferdssamfunnet har nådd dagens nivå, trenger vi en bedre og mer omfattende visjon om det gode samfunn, dvs hvordan neste fase i samfunnsbyggingen vår skal være. Denne visjonen må klargjøre hvor vi vil hen, og skape inspirasjon og tro på det meningsfylte i å drive politisk arbeid.
Utgangspunktet for sosialdemokratiets samfunnsvisjon for det 21. århundre må være en forståelse for hvilke nasjonale og internasjonale krefter som former samfunnet. Velferden i Norge og alle andre land er avhengig av at vi får etablert bedre globale styringsredskaper og at disse henger sammen med de nasjonale og regionale løsninger.
Visjonen må vise hva slags allianser og krefter vi må stå sammen med, og hvordan vårt parti må omstille seg, bl a ved å komme videre i utformingen av det faglig-politiske samarbeidet.
Sentralstyret oppretter derfor et dialogforum som skal arbeide med partiets idémessige forankring, identitet, organisasjonsmessige praksis og forholdet til LO og lønnstaker-organisasjonene. Forumet skal også drøfte partiets internasjonale forpliktelse og således forberede diskusjonen om global styring og forholdet til Europa.
Dette er et omfattende arbeid som vi må være innstilte på at må gå i flere faser. Landsmøtet i november må få muligheten til å drøfte grunnlaget for dette arbeidet, og vi vil sende ut et debattgrunnlag før sommeren. Frist for tilbakemeldinger blir èn måned før Landsmøtet.
Ved oppnevningen av Arbeiderpartiets dialogforum legger Sentralstyret vekt på å få med organisasjonene i arbeiderbevegelsen
· ha med sosialdemokrater fra hele landet og alle aldersgrupper
· ivareta en jevn fordeling mellom kvinner og menn
· reflektere den politiske debatten i arbeiderbevegelsen, også om internasjonale spørsmål.
Sammensetning av forumet:
· Partiets leder og partisekretær
· Nestlederne i Landsorganisasjonen
· Nestleder og generalsekretær i AUF
· Ledelsen i Norsk folkehjelp
· Arbeidernes Opplysningsforbund
· Framfylkingen
Ut over dette har sentralstyret vi invitert følgende personer som medlemmer av forumet (med forbehold om at de inviterte sier ja til å delta):
Einar Førde, Oslo
Hilde Vågslid, Tokke, Telemark
Trond Giske, Sør -Trøndelag
Roger Hansen, Ordfører, Gamvik, Finnmark
Anne Breiby, Møre & Romsdal
Tove Karoline Knutsen, Tromsø
Karima Abd-Daif, Oslo
Knut Storberget, Hedmark
Anne Lise Ryel, Oslo
Ivan Kristoffersen, Tromsø
Halle Jørn Hansen, Akershus
Siv Førde, Florø, Sogn & Fjordane
Jørund Ruud, gruppeleder, Telemark
Jens P. Heyerdahl jr., konsulent, Bærum
Erik Fosnes Hansen, forfatter
Vigdis Ravnøy, LO-sekretær, Hordaland
Ellen Horn, skuespiller, Oslo
Eirin Sund, Rogaland
Ragnar Nordgreen, Oppland
Lillian Hansen, Moskenes, Nordland
Per Åge Nilsen, Aust Agder
Thorbjørn Berntsen, Oslo
Hildur Fallmyr, Kvinnepol styre, Nord-Trøndelag
Helge Røed, Lillesand, Aust-Agder
Ann-Cathrin Becken, gruppeleder, Halden, Østfold
Ann Marit Sæbønes, gruppeleder, Oslo
Oddmund Søilen, Fana, Bergen
Sigurd Klomsæt, Oslo
Komiteen vil innhente innspill fra grupper, forum og råd som tidligere er nedsatt av Sentralstyret :
DNA's eldrepolitiske forum
Arbeidgruppa for sosialpolitiske spørsmål
Boligpolitisk gruppe
Utenrikspolitisk ressursgruppe
Samepolitisk Råd
