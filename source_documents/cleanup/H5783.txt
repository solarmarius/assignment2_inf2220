
Stortinget 18.04.02
Leiar i Kommunalkomiteen, Magnhild Meltveit Kleppa (Sp)
Regjeringa må setje i verk strakstiltak for einslege mindreårige asylsøkjarer
Dagsavisen bringer i dag urovekkjande rapporter om situasjonen for dei einskilde mindreårige asylsøkjarane. Leiar i Kommunalkomiteen Magnhild Meltveit Kleppa har difor bede Regjeringa setje i verk strakstiltak overfor denne gruppa.
Det kjem stadig fleire einslege mindreårige asylsøkjarer til Norge, og mange av disse opplever store vanskar med sitt møte med det norske samfunnet. Bakgrunnen for å ta dette opp no, er frå Senterpartiets side ei mangefull oppfølging frå Regjeringa av tidligere Stortingsvedtak. Då Stortinget handsama stortingsmelding nr 17, om Asyl- og flyktningepolitikken, var det fleirtal for å settje i verk ei rad tiltak for denne gruppa asylsøkjere. Dette gjeld mellom anna ei eige vergeordning, at ein i større grad skal nytte forsterheim framfor asylmottak for dei mindreårige. Det var og fleirtal for å opprette eigne mottaksavdelinger med styrka bemanning, som betre kunne håndtere mange av dei problema born og unge sliter med.
Det er dramatisk at eit land som Norge skal få kritikk frå FNs barnekomite for sin behandling av unge flyktninger. Dette må vi rette opp, og her trengs det åpenbart strakstiltak, seier Meltveit Kleppa.
