
30.01.02
FrP og nasjonal kunnskapsbase
- FrP støtter opprettelsen av en nasjonal kunnskapsbase, men er ikke helt enig i den måten flertallet har bestemt den skal opprettes på, sier Arne Sortevik, fraksjonsleder for FrP i Kirke-, Utdannings- og forskningskomiteen.
Under behandlingen av denne saken i KUF- komiteen fremsatte FrP forslag som viser hvordan partiet ønsket å gjennomføre opprettelsen av den nasjonale kunnskapsbasen. Dette forslaget innebærer at det skal inngås kontrakt i henhold til utlyst og gjennomført anbudskonkurranse om en toårig prøveordning med nasjonal kunnskapsbase. FrP ønsket at dette skal utføres snarest. - I motsetning til det enkelte media hevder, stiller FrP seg positiv til å opprette en nasjonal kunnskapsbase, understreker Sortevik.
Den videre finansieringen av kunnskapsbasen etter prøveperioden bør sees nærmere på. - Statens direkte økonomiske engasjement i en permanent løsning er uavklart og må utredes, sier Sortevik.
Målet for prøveordningen og videre prosjektarbeid slik FrP ser det, er å utvikle en mer permanent løsning som sikrer tilgjengelighet for biblioteker, skoler, skoleelever, studenter, samt befolkningen i sin alminnelighet til en nasjonal nettbasert kunnskapsbase. FrP mener at en slik kunnskapsbase bør videreføre tradisjonene med nasjonalt leksikon, med omtale av både nasjonale og internasjonale forhold, avslutter Sortevik.
For ytterligere kommentarer kontakt Arne Sortevik
tlf: 23 31 31 06 , mob: 90 94 50 38,
