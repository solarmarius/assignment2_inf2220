
06.02.2002
Av Marit Arnstad (Sp):
Deltakerlovens framtid
I Stortingets spørretime i dag ba Senterpartiets fiskeripolitiske talsperson Marit Arnstad om en avklaring av Regjeringens syn på Deltakerloven.
-Regjeringen med Fiskeriminister Ludvigsen i spissen har i den seinere tid skapt usikkerhet omkring Deltakerlovens framtid, og det er behov for å få klargjort hva Regjeringen egentlig mener i denne saken, sier Arnstad.
Svarene fra henholdsvis Fiskeriministeren og KrFs leder Valgerd Svarstad Haugland var at det ikke legges opp til å endre loven. Fiskeriministeren avventer imidlertid Eierskapsutvalgets innstilling og vil ikke forplikte seg til å beholde dagens eierbestemmelser.
-Regjeringen kan være helt sikker på at Senterpartiet vil følge Regjeringens videre håndtering av Deltakerloven meget nøye. En uthuling av Deltakerloven vil bidra til at vi mister mangfoldet i norsk fiskeripolitikk samtidig som vi også kan skape grobunn for monopolisering av eierskapet til fiskeriressursene. Det kan ikke aksepteres, sier Marit Arnstad.
