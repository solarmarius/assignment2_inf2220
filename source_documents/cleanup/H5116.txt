
Fedrelandspartiet
FEDRELANDSPARTIET VIL
· ha en bedre styring av landets økonomi
· stimulere til nyskapning i industri, jordbruk og fiske
· stimulere bosetting og arbeidsplasser i distriktene
· stoppe innvandringen
· holde Norge utenfor EU
VALGPROGRAM 2001
1 MENNESKESYN
Mennesker er det levende grunnlag som bygger opp miljø og samfunn.
1.1 I menneskets oppvekst utvikles kroppsbildet som påvirker selvtilliten, troen på at man kan ting, tør å si hva man mener og blir trygg på seg selv gjennom kontakten man får med seg selv. Dette igjen påvirker egen rolle, tro på egne rettigheter, rett til egne meninger, egne muligheter og sosial betydning. Grunnlaget for utvikling av evnen for å lære, og en god helse og trivsel i livet ligger nettopp i disse åndelige verdier sammen med "forankringen" til de følelsesmessig har til sine nærmeste, og mindre i det materielle.
1.2 Fedrelandspartiets program og virksomhet er bygd opp omkring tilrettelegging av en god oppvekst og menneskets behov for tilhørighet, selvstendighet, å bli ivaretatt på sine rettigheter, helse, og en trygg hverdag og fremtid.
1.3 I samfunnspolitikk legger partiet vekt på menneskelige ressurser som bl.a. gjensidig respekt, kreativitet, redelighet og evne til å bære/ta ansvar.
1.4 Menneskerettigheter oppfylles i en toveis kommunikasjon med gjensidig respekt. I en konflikt må begge parter være villige til å fire på sine krav i respekt for den andres rett. Å respektere nabogrenser er gammel norsk tradisjon. Å flytte på grensemerker i nattens mulm og mørke er ikke rett. Å respektere dette prinsipp er grunnlaget for godt naboskap, både mellom enkeltpersoner og nasjoner.
2 FAMILIEN
Familiens stilling i samfunnet må styrkes.
Ingen må tape på å ta seg av sine barn, eller pleietrengende familiemedlemmer. Barna danner det fremtidige miljø. Deres oppvekst og skolegang må sees i sammenheng med bosetting og arbeidsplasser i distriktene.
2.1 Fedrelandspartiet vil opprettholde grendeskoler. Det er bedre at lærere reiser til skoler i distriktene enn at mange barn får urimelig lang skolevei, eller tidlig må flytte hjemmefra. Barn trenger sine foreldre så lenge som mulig i oppveksten. Medfører ordningen bl.a. opprettelse av flere lærerstillinger og eventuelt lønnsoppjustering for lærere, er finansieringen en utfordring som må løses.
2.2 Norsk kultur og kristen tradisjon må igjen få en sentral plass i barne- og ungdomsskolen. Respekten for hverandre og undervisningen må gjeninnføres.
2.3 Bosetting og arbeidsplasser i distriktene må stimuleres. Etterspørselen i byer og tettsteder medfører høye priser på boligmarkedet. Dette økonomiske presset på studerende ungdom, unge barnefamilier, eldre og uføre, medfører en vanskeligere hverdag for disse gruppene. En økonomi som baseres på to lønnsinntekter, øker etterspørselen etter barnehageplasser.
3 SKOLE OG ARBEID
Ungdommen må i utgangspunktet ta ansvar for egen fremtid. Samfunnet MÅ legge forholdene til rette for at de skal kunne skape seg en fremtid (og bygge trygge hjem).
Det skaffes utdanningsmuligheter for alle. Skolesystemet må formes etter samfunnets behov, med langt større vekt på yrkesrettet utdanning enn idag.
3.1 Skoleopplegget må tilrettelegges slik at bl.a. industrien får fagutdannede folk til å lage konkurransedyktige produkter.
Studieopplegget må bedre tilpasses arbeidsmarkedet slik at ungdom er mer sikret arbeide etter endt utdanning.
Det er meningsløst å ta inn arbeidskraft fra utlandet og la vår egen ungdom gå arbeidsledig.
3.2 Fedrelandspartiet vil motarbeide arbeidsledigheten ved å styrke fastlandsindustrien, og sikre landets selvforsyning. Norske sjøfolk må igjen inn på norske skip. Tas det hensyn til vekstens forutsetninger, vil grunnlaget for produktiv virksomhet være lagt.
3.3 Fedrelandspartiet vil redusere offentlig byråkrati. Sløyfes urimelige skatter og avgifter, frigjøres arbeidskraft her. Byråkratiet skaper ingen verdier, og er derved med på å øke inflasjonen. Denne frigjøring av arbeidskraft trenger åpenbart næringslivet, som presser på for å få økt innvandringen.
Resultatet er at ca. 70% innvandrere (7 av 10 i Bærum iflg. avisen) er arbeidsledige eller får sosialhjelp. Disse menneskene deltar i samfunnet som forbrukere, og er derved med på å øke inflasjonen. Dessuten tilhører de gjerne storfamilier med mange barn og hjemmeværende kone i henhold til sin kultur. De legger beslag på skole- og helsetilbudet som igjen trenger mer arbeidskraft.
4 KIRKE
Fedrelandspartiet vil arbeide for en åndelig og moralsk fornyelse i det norske folk. Kristendommens grunnverdier og vår kulturarv må vernes og utvikles videre. Av geistligheten må der kreves respekt for og troskap mot vår nasjonale arv og identitet, når vi har en statskirke.
5 MILJØ
Fedrelandspartiet går inn for et sterkt vern av naturen og dens ressurser.
Den enkelte borger og bedrift må ta det miljømessige ansvaret for sin virksomhet. Men forebyggende virksomhet er viktigere enn straffereaksjoner etter at skaden har skjedd.
På verdensbasis er imidlertid den største trusselen mot miljøet den voldsomme og ansvarsløse befolkningsveksten i de underutviklede land. For det er mennesker som ved sin virksomhet forurenser og forbruker naturen og dens ressurser.
5.1 Fedrelandspartiet går inn for distriktspolitikk nettopp for å unngå de negative miljøvirkninger, som bl.a. stress og økonomisk press sentraliseringen påfører borgerne
6 ELDREPOLITIKK
Eldre må få bo i sine egne hjem så lenge de ønsker det.
De må sikres forsvarlig tilsyn og hjelp, enten gjennom offentlig organisert hjemmehjelp og - sykepleie, eller ved omsorgslønn til familien. Tilbudet av eldreboliger og sykehjem må utvides til behovet er dekket. Alle som ønsker det, må ha rett til plass (enerom) på alders- eller sykehjem. Vi finner det uakseptabelt at våre egne (eldre) skal måtte nøye seg med det som er igjen etterat vi har gitt "sosialhjelp" til resten av verden.
6.1 Fedrelandspartiet vil heve minstepensjonene til ikke mindre enn 1/2 del av vanlig industriarbeiderlønn.
6.2 Friske pensjonister som ønsker å arbeide, må kunne ha lønnsinntekt uten at pensjonen blir redusert. De utgjør en ressurs av kunnskap og erfaring.
7 HELSE
Fedrelandspartiet mener det er Statens ansvar å påse at alle som trenger det, får nødvendig legehjelp.
Staten må drive alle offentlige sykehus og helseinstitusjoner, for å sikre at ikke fylkes- eller kommunegrenser hindrer noen i å få den legehjelp de trenger.
Forøvrig må private helseinstitusjoner kunne tillates når de holder en godkjent standard. Å forebygge sykdom er imidlertid den aller viktigste oppgaven for helsevesenet. Fedrelandspartiet krever at bærere av alvorlige, smittsomme sykdommer blir isolert, og at utlendinger med slike sykdommer blir avvist. Vi kan ikke tillate at noen sprer smittsomme sykdommer her i landet.
7.1 Målet må være at eldre, syke og skadede, bl.a. i trafikken, får hjelp.
7.2 Å forebygge helsekader kan være et godt mål. Det kan bl.a. redusere helsekøer for hjelpetrengende.
7.3 Sykehusene må få rimelige økonomiske betingelser.
7.4 Frivillige organisasjoner som driver helse- og sosialarbeid, må få en rimelig statsstøtte.
8 BARNEHAVE
Alle barn må ha rett til barnehaveplass. Alternativt må der gis tilskudd til barnetrygden tilsvarende gjennomsnittsutlegg pr. offentlig barnehaveplass
9 DISTRIKTSPOLITIKK
Av nasjonale hensyn må grunnæringene jordbruk, fiske og fangst opprettholdes der hvor de tradisjonelt har vært drevet, selv om det ikke alltid er forretningsmessig lønnsomt. Fedrelandspartiet vil også støtte annen næringsvirksomhet i distriktene, også større industribedrifter når der finnes særlige naturlige forutsetninger for virksomheten.
10 EU - EUROPA
Fedrelandspartiet går imot norsk medlemskap i EU.
Vi vil ikke at Norge skal styres utenfra. EU-medlemskap vil redusere arbeidsplassene i distriktene.
10.1 Forutsetningen for å bli stående i EØS, er at vi ikke dermed tvinges til å oppgi noe av vår selvråderett.
11 FORSVAR
Fedrelandspartiet vil holde fast på vår allianse med de vestlige demokratier.
Den virkelige øst-vest konflikten er ikke mellom Vest-Europa og Øst-Europa, men mellom Europa og den muslimske verden. De økende folkevandringene øker samtidig faren for krig. Idag opplever vi et islamsk fremstøt mot Vest-Europa, i form av en tilsynelatende fredelig folkevandring.
At invasjonen foregår i utadtil fredelige former, fratar oss ikke retten til å motsette oss en fremmed maktovertakelse i Norge. Vår viktigste forsvarspolitiske oppgave er derfor å stoppe innvandringen. Det hjelper lite å ha et sterkt militært forsvar, hvis vi lar Norge invaderes via havner, flyplasser og grensestasjoner.
11.1 Forsvaret må bygges opp, ikke reduseres som før krigen da landet lå forsvarsløst 9. april 1940.
12 INNVANDRING
Fedrelandspartiet vil stoppe innvandringen til Norge. I løpet av historisk sett få år kan Norges opprinnelige befolkning komme i mindretall hvis ikke inntrengerne stoppes.
Fremmedgjøringen av Norge innebærer mange farer. Det vil uvegerlig oppstå etniske, kulturelle og religiøse konflikter. I tillegg kommer den kriminalitet som vi har sett mange eksempler på (ikke minst i Oslo).
12.1 Fedrelandspartiet vil sende tilbake de som har kommet på falske premisser.
12.2 Representanter fra store folkeslag i verdenssamfunnet, er ikke minoriteter, men et uttrykk for at problemer i hjemlandet ikke er løst. Disse problemer må frem, og løses ikke ved at disse menneskene skaffer seg personlig vinning i vårt land.
12.3 Begrepet solidaritet blir misbrukt til fordel for innvandringen, men forutsetningen for å vise solidaritet er at vi eksisterer selv.
12.4 Fedrelandspartiet vil hjelpe flyktninger med opphold i nærmeste trygge land. Men frem for alt må Norge i samråd med andre land prøve å påvirke forholdene i flyktningenes hjemland, så de igjen kan vende tilbake.
13 SKATTER OG AVGIFTER
Fedrelandspartiet vil at personlig innsats skal belønnes.
Eiendoms- og formuesskatt bør fjernes, og likeså inntektsskatt av avkastning (renter, utbytte, etc.) av personlig formue. Åpenbare spekulasjonsgevinster bør derimot beskattes hårdt.
Fedrelandspartiet vil at mat og andre nødvendige forbruksvarer unntas fra moms. Moms på kommunale og statlige avgifter må avskaffes. Partiet er imot moms på tjensteytelser. Alle andre avgifter må gå til øremerkede formål.
Personlig sparing må oppmuntres.
13.1 Skatter og avgifter må generelt ta utgangspunkt i hva vi skal bruke penger til, og deretter hvor mye. Det er uakseptabelt med nye skatter og avgifter. Innbyggerne trenger en større mulighet til å klare seg selv.
13.2 Dokumentavgiften: Salg og kjøp av leilighet/hus er flytting av "bundet" kapital (i fast eiendom), og øker ikke inflasjonen. Dokumentavgiften (flytteskatten) er urimelig og må fjernes. Det er dyrt å flytte. Arbeidstakere flytter derfor helst ikke, selv om bedriften, arbeidsplassen, flytter. De som blir gående ledig kan unødvendig øke arbeidsledigheten et sted mens det kan være mangel på arbeidskraft et annet sted i vårt land.
14 U-HJELP
Forholdene til andre land må bygge på likeverd og gjensidig respekt for hverandres rettigheter.
Det er uakseptabelt at enkelte land med diktatorisk styresett produserer flyktninger i stor skala, som resten av verden senere må ta seg av.
Det bør ikke bevilges mer til store og langsiktige u-hjelpsprosjekter. Mange av disse har vært åpenbart mislykket, og har ofte vært mer til skade enn til nytte. Vi har dessuten ikke råd til å bevilge 6 - 8 milliarder i utenlandshjelp hvert år, når det er så mange udekkede behov i Norge.
Den eneste u-hjelp som på sikt kan redde verden, er hjelp til å stoppe befolkningsveksten (den ansvarsløse formeringen), som ingen u-hjelp kan greie å holde følge med.
14.1 Effektivt bistandsarbeid i U-land (som f.eks. i Botswana) kan støttes. Verdensbankens evaluering av bistandsarbeidet viser at hjelp til land som har utviklet et godt styresett, er med på å redusere fattigdommen. I land uten slik politikk kan bistand virke motsatt.
14.2 Det bør settes klare grenser for regimer som opprettholder fattigdommen for å kunne få bistandsmidler. Det kan ikke aksepteres at ledere i slike land beriker seg og sine familier.
15 SAMFERDSEL
Veinettet bør utbygges kraftig. Kortere og bedre veier sparer drivstoff og dermed også miljøet.
Mest mulig av langveis godstrafikk bør overføres til våre elektrifiserte jernbaner, eller til sjøtransport langs kysten.
Fedrelandspartiet anser privatbilen for å være et gode (som ikke må misbrukes). Man må akseptere grenser for bilbruken i tette byområder.
I byene bør kollektivtrafikken stimuleres, ikke med bomringer, men ved senking av takstene og bedring av tilbudet.
15.1 Bompenger er en ekstraskatt, og derfor urimelig. Avgifter som tas inn på biler og veier må kun brukes til veinettet og en bedre samferdsel.
16 PRIMÆRNÆRINGENE
Av nasjonale hensyn må grunnæringene jordbruk, fiske og fangst opprettholdes der hvor de tradisjonelt har vært drevet, selv om det ikke alltid er forretningsmessig lønnsomt.
16.1 Nyskapning i industri, og i grunnæringene jordbruk og fiske/fangst, er imidlertid generelt en utfordring, og produktive løsninger/virksomheter bør stimuleres.
17 LOV OG ORDEN
Politiets virksomhet mot vold og kriminalitet gjør borgernes hverdag tryggere. Mafiavirksomhet og kriminelle gjenger må bekjempes. Politiet må få bedre økonomiske betingelser.
18 KULTUR
Fedrelandspartiet mener at Staten må ha ansvar for å bevare og videreutvikle vår norske kulturarv.
Vi kan ikke tillate at innvandrerkulturer skal få lov å fortrenge vår norske egenart og tradisjon. Fedrelandspartiet mener at både norskættede og samer representerer norsk urbefolkning. Staten må ha plikt til å sørge for at all norsk kultur og egenart bevares i Norge.
