
23.1.97.
Unn Aarrestad,
REGJERINGA OFRAR FORBRUKARANE SINE INTERESSER
Unn Aarrestad gjekk i eit innlegg i Stortinget i dag kraftig ut mot Regjeringa sitt forsvar for den reviderte EØS-avtala som vil gjera det vanskelegare med ein god kontroll av maten til norske forbrukarar.
- Eg er skremd over Regjeringa og Høgre sin haldning her. Deira hovedinteresser er ein fri marknad. Forbrukarane sine interesser og husdyra si helse vert ofra for EU-tilpassing, seier Unn Aarrestad i ein kommentar frå Stortinget.
Aarrestad legg til at eit tilnærma samla veterinærkorps i Norge advarar mot avtala. Deira konklusjon er at husdyrhelsa vert svekka samstundes som matkvaliteten vert dårlegare.
Motstandarane av avtala hadde vanskeleg for å tru kva dei høyrde då utanriksministeren tidleg i debatten uttala at Regjeringa ikkje hadde prøvt å stilla krav til EU ved forhandlingane om revisjonen av EØS-avtala.
