
08.27.02
Inge Ryan, SV
Mer bruk av resirkulert papir kan redde Hurum fabrikker
SV vil kontakte næringsminister Ansgar Gabrielsen med et forslag om økt bruk av resirkulert papir i departementene.
SVs nestleder Inge Ryan mener at økt bruk av resirkulert papir er den beste måten å fortsette driften ved Hurum fabrikker på. Ryan, som sitter i næringskomiteen, vil ta kontakt med næringsminister Ansgar Gabrielsen for å bruke resirkulert papir i næringsdepartementet og miljøverndepartementet, og på sikt alle andre departementer.
Hurum fabrikker er med på å fremstille fornuftige produkter som vi trenger mer av, nemlig produkter av resirkulert papir. I tilegg er bedriften en viktig arbeidsplass for mange. Derfor foreslår vi at departementene - i første rekke næringsdepartementet og miljøverndepartementet - slår et slag for resirkulert papir, og sørger for å etterspørre returpapirprodukter, sier Ryan.
- Det brukes alt for lite resirkulert papir i Norge. Her ligger det store muligheter til å kombinerer bærekraftighet og fornuftig sysselsettingspolitikk, sier Ryan. Inge Ryan utfordrer departementene selv til å fastsette realistiske mål om tidsramme og andel av papirbruket som kommer fra resirkulert papir, f.eks 30 prosent i løpet av to år. Ryan håper at departementenes foregangsvilje kan gi ringvirkninger i både næringsliv og andre deler av offentlig sektor.
