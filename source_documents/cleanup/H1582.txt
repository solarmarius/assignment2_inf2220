
Dato: 18. desember 2000
FREMSKRITTSPARTIETS
STORTINGSGRUPPE
Fra stortingsrepresentant Christopher Stensaker (FrP)
Ønsker NSB lykke til!
Fremskrittspartiets jernbanepolitiske talsmann, Christopher Stensaker, registrerer med glede de nye tankene fra Konsernledelsen i NSB om å konkurranseutsette vedlikeholdet av togene.
- Bare det at ett av våre store statsselskaper, tenker tanken på å konkurranseutsette deler av sin virksomhet er svært gledelig, samt at dette er en stor nytenkning fra NSB side, sier Stensaker.
Stensaker mener at tiden er overmoden for at også NSB-ledelsen tenker alternative løsninger for å sikre en mest mulig optimal forvaltning og drift.
- NSB bør drives som et hvilket som helst annet aksjeselskap der krav til effektivitet og rasjonelle løsninger blir satt i høysete. Noe som vil gi bedre og mer fleksible løsninger som igjen kommer kundene til gode, sier Stensaker.
Stensaker understreker at Fremskrittspartiet ved en rekke anledninger har fremmet forslag om å omdanne NSB til et ordinært aksjeselskap, samt at tatt til orde for at NSB må dreie sin strategi over på å ta i bruk markedsbaserte løsninger.
Selv om enkelte murrer mot NSB-ledelsen i denne saken, håper jeg inderlig at de gjennomfører de tenkte tanker, og at dette bare er begynnelsen på en ny trend fra Konsernledelsens side, sier Stensaker, som avslutter med å ønsker hele NSB lykke til med gjennomføringen av konkurranseutsettingen.
