
12. desember 2000
Bendiks Harald Arnesen
- Handlingsplan for eldreomsorg gir resultater
- Jeg er glad for å konstatere at halvveis i planperioden for opprustning av eldreomsorgen, er kommunenes innsats når det gjelder nybygg og utbedringer godt i samsvar med målene. Dette har utviklet seg positivt også i 2000, sier saksordfører Bendiks Harald Arnesen, etter at sosialkomiteen tirsdag 12. desember avga innstilling til Handlingsplanen for eldreomsorg etter 2 år.
- Jeg er glad for å konstatere at halvveis i planperioden for opprustning av eldreomsorgen, er kommunenes innsats når det gjelder nybygg og utbedringer godt i samsvar med målene. Dette har utviklet seg positivt også i 2000, sier saksordfører Bendiks Harald Arnesen , etter at sosialkomiteen i dag avga innstilling til Handlingsplanen for eldreomsorg etter 2 år.
Arnesen viser til at kommunene nå har fått gjennomslag for å utvide tilskuddsordningen for bygging av sykehjemsplasser og omsorgsboliger med 5000 enheter i 2002 med ferdigstillelse i 2005.
- Dette innebærer en stor og riktig satsing for eldre på omlag 3,9 milliarder kroner i oppstartingstilskudd og kompensasjonstilskudd etter dagens satser. Selv med denne økningen må det prioriteres mellom byggeprosjekter, og da vil vi støtte sykehjem og omsorgsboliger med areal tilrettelagt for heldøgns tjenestetilbud foran omsorgsboligbygging uten slik tilrettelegging, sier Arnesen.
Målene for antall nye årsverk er også nådd så langt i planperioden, og Arnesen mener det er godt gjort at vel 6000 nye årsverk er kommet på plass to år etter at handlingsplanen for eldreomsorgen ble satt ut i livet.
- Det har hjulpet mange omsorgstrengende, selv om en del kommuner har store vanskeligheter med å skaffe fagfolk. Arbeiderpartiet legger allerede i statsbudsjettet opp til snarlige tiltak som kan rette på denne alvorlige situasjonen, for eksempel gjennom flere tilbud om desentralisert utdanning, barnehagetilbud til alle som ønsker det, god skolefritidsordning og lettere tilgang på arbeidstillatelse for innvandrere. Det er meget positivt at det foregår en stor aktivitet i kommunene for å kvalifisere ufaglærte og personell med videregående opplæring, sier Arnesen.
