
13.06.03
Per Steinar Osmundnes, stortingsrepresentant KrF og KrFU-leder
SV svik dei fattigste i verda!
- SV og Ap går saman med FrP og kuttar 50 millionar i bistandsbudsjettet. Pengane gjev dei til Europa. SV går altså i bresjen for å ta frå dei fattigste landa i verda for å gje til europerane. Dette er oppsiktsvekkande og skammeleg av SV, seier KrFU-leiar og stortingsrepresentant Per Steinar Osmundnes.
- Har dei gode meiningsmålingane drepe sjela til SV, spør Osmundnes. At Ap og Frp kan finne på noko slikt, er ikkje overraskande, men at SV tek pengar frå verdas fattige og forfølgde og flyttar dei til Europa er ikkje noko anna enn utruleg. Dette seier Per Steinar Osmundnes, KrF.
Regjeringspartia har vore opptekne av å skjerme Afrika, Sør- Asia og Mellom Amerika, fordi det er her ein finn dei aller fattigaste i verda. Regjeringa har heller ikkje funnet det forsvarleg å ta meir frå FN, fordi desse midlane vert nytta i heilt sentrale område i kampen mot fattigdom. Ikkje minst handlar dette om innsatsen mot hiv/aids, for utdaning og styrking av jenter og kvinners helse. På alle desse områda er FN-innsatsen heilt avgjerande. Fleirtalet på Stortinget, inkludert Ap og SV ønsker det altså annleis.
Fleritalet si instilling er også stikk i strid med det Stortinget tidlegare har sagt. Midlane til Balkan skulle trappast ned, og fokuset skulle no verte retta mot dei fattigaste landa i verda. At Stortinget går i mot det dei har sagt tidlegare gjer denne saka enda meir absurd.
- At Sosialistisk Venstreparti er villege til å kutte bistanden til dei fattigaste i verda- MUL- landa og innsatsen til FN- og flytte desse pengane til Europa er overrraskande og svært skuffande. Eg trur nesten ikkje det eg les, dersom SV ikkje rettar opp i dette så må partiet slutte å late som om dei er opptekne av dei fattigaste i verda, avsluttar Osmundnes.
