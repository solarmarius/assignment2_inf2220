
4. april 2001
Tore Nordtun
- Solid flertall bak framtidas oljepolitikk
- Jeg er glad for at et bredt flertall på Stortinget nå sikrer gjennomføringen av Regjeringens opplegg for oljepolitikken i årene framover. Det sier komitéleder Tore Nordtun (Ap) etter at energi- og miljøkomiteen onsdag avga sin innstilling til stortingsproposisjonen om eierskap i Statoil og framtidig forvaltning av SDØE (Statens Direkte Økonomiske Engasjement).
- Jeg er glad for at et bredt flertall på Stortinget nå sikrer gjennomføringen av Regjeringens opplegg for oljepolitikken i årene framover. Det sier komiteleder Tore Nordtun (Ap) etter at energi- og miljøkomiteen onsdag 4. april 2001 avga sin innstilling til stortingsproposisjonen om eierskap i Statoil og framtidig forvaltning av SDØE (Statens Direkte Økonomiske Engasjement).
Et tungt flertall i Stortinget, bestående av Arbeiderpartiet, Høyre, Kristelig Folkepart og Venstre står samlet bak hele innstillingen fra energi- og miljøkomiteen
- I arbeidet med innstillingen har vi lagt vekt på å samle et bredt og stabilt politisk flertall i utmeislingen av framtidas oljepolitikk. Arbeiderpartiet har dermed lykkes i å samle et robust flertall bak framtidas oljepolitikk, sier Nordtun.
Dette innebærer at Olje- og energidepartementet gis følgende fullmakter:
· SDØE-andeler (Statens direkte økonomiske engasjement) tilsvarende 21,5 prosent av SDØEs verdi, skal selges til Statoil, Norsk Hydro og andre selskaper. Dette er 1,5 pst.-enheter mer enn det Regjeringen opprinnelig foreslo. Fordelingen blir dermed 15 prosent til Statoil og 6,5 prosent til Norsk Hydro og andre.
· Flertallet støtter Regjeringens forslag om å åpne for nye eiere i Statoil med inntil 1/3 av selskapets verdi. I første omgang vil det tas inn nye eiere tilsvarende 15-25 prosent av selskapets verdi.
· Flertallet støtter Regjeringens forslag om å opprette et nytt statsaksjeselskap for å ivaretakelse av SDØE, nytt statsaksjeselskap for gasstransport, bytte av eierandeler i rørsystemer mellom staten og Statoil og Statoils betaling for SDØE-andelene blir vedtatt.
· Flertallet støtter Regjeringens forslag om å opprette et nytt statsaksjeselskap for å ivaretakelse av SDØE, nytt statsaksjeselskap for gasstransport, bytte av eierandeler i rørsystemer mellom staten og Statoil og Statoils betaling for SDØE-andelene blir vedtatt.
