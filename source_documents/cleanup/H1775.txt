
Tirsdag 2. juni 1992
Solveig Sollie om landbruksoppgjøret:
REGJERINGEN BRUKER GATT SOM ALIBI
Regjeringen bruker GATT som alibi for å ha en profil på landbruksoppgjøret som er EF-tilpasset og distriktsfiendtlig. Dette sier Solveig Sollie, landbrukspolitisk talskvinne for Kristelig Folkeparti i Stortinget. Hun mener profilen på regjeringens opplegg er slik at det vil vri produksjonen vekk fra distriktene og over til sentrale strøk.
-Regjeringen legger med dette opp til en landsbrukspolitikk som gjør det svært vanskelig å ta vare på de ressursene som ligger i distriktene. Blir dette oppgjøret vedtatt, vil det skje en dreining fra korndrift til husdyrdrift, noe som igjen vil begunstige de sentrale strøkene på distriktenes bekostning, og de store brukene på bekostning av de små, slår Solveig Sollie fast.
-Regjeringen går inn for å redusere prisene både på kraftfor og korn, noe som vil kunne medføre at bøndene bruker det egenproduserte kornet sitt til dyrefor. Med den matvaresituasjonen vi har i verden idag, kan dette bare beskrives med ett ord: Ufor-svarlig, sier hun.
Solveig Sollie minner også om at Norge for lengst er nede på det nivået som man gikk inn på som et tilbud under Urugay-runden i GATT-forhandlingene, og mener det må være regjer-ingens behov for alibi som gjør at man blant annet bruker GATT som begrunnelse for regjeringens forslag til jordbruksoppgjør.
