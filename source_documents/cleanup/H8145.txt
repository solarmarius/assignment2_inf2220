
Venstres landsstyre februar 2004
Gunnar Kvassheim, miljøpolitisk talsmann i Venstre
-Sellafield må bruke renseteknologien
- Forsøket med rensing av Technetium-99 utslippene fra Sellafield har vært meget vellykket. Foreløpige resultater tyder på at bruken av renseteknologi reduserer utslippene til sjø mer enn forventet, fastslår Gunnar Kvassheim. Nå forventer han at de britiske myndigheter pålegger Sellafield-anlegget å ta i bruk denne rensemetoden på permanent basis.Venstre har i lengre tid satt søkelyset på Technetium-99-utslippene fra Sellafield og de konsekvensene utslippene har for livet i sjøen generelt og langs norskekysten spesielt.
I 2001 samlet vi i Venstre inn 40 000 underskrifter, som jeg overleverte den britiske ambassaden i Oslo, sier Kvassheim og føyer til at kravet var og er at Sellafield-anlegget må stanse Technetium-99-utslippene. - Pålegger de britiske mydighetene Sellafield-anlegget å bruke renseteknologien, vil dette være et viktig gjennomslag for Venstres miljøengasjement, sier Kvassheim, men han forter seg å føye til, det ikke minst vil være en stor seier for de 40 000 nordmenn som skrev under på Venstres underskriftskampanje for to år siden og de organisasjonene som har jobbet med denne saken.
