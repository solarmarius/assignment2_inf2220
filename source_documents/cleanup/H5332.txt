
13.11.01
Parlamentarisk nestleder, Karin Andersen:
Fra prat til praksis
SVs stortingsgruppe inviterer alle partier og berørte organisasjoner til en fattigdomshøring på Stortinget onsdag 14. november klokken 11.00.
Valgkampen bar bud om nye tider for de som har den tøffeste økonomiske hverdagen i vårt samfunn. Tiden etter valget har ikke i like stor grad blitt brukt til å oppfylle alle løftene. Nå ønsker SV å samle alle gode krefter for å få til et løft for de som så langt er avspist med ord.
- Vi skylder de dette gjelder å gjøre et forsøk, på å forplikte det flertallet som var der i valgkampen, til å gjøre noe konkret med de akutte problemene, forklarer Karin Andersen, og legger til:
- Vi ønsker ingen ensidig fokusering på kortsiktige tiltak, så målet er også å legge grunnlaget for en bredest mulig enighet om en langsiktig strategi.
Karin Andersen er initiativtaker til høringen, hvor representanter for flere ulike organisasjoner, som vet hvor skoen trykker, vil belyse problemene fra sitt ståsted.
- Vi påstår ikke å vite best, så vi er innstilt på at representanter for miljøer utenfra ser på vår politikk med et kritisk blikk, understreker Andersen.
SVs parlamentariske nestleder har hatt et brennende engasjement for de fattige over lang tid og ønsker det økte engasjementet velkommen, men hun understreker at;
- Det er på tide at vi kommer over fra prat til praksis!
Programmet er vedlagt
SVs Stortingsgruppe inviterer til høring på Stortinget:
FATTIGDOMSHØRING
Dato: Onsdag 14. november 2001
Sted: Stortinget, Auditoriet, inngang Akersgata 21
Tidspunkt:11.00 - 14.30
Målgruppe: Stortingsrepresentanter og politiske rådgivere, andre interesserte og spesielt inviterte, presse
Møteleder: Karin Andersen
Program:
11.00 - 11.10: Velkommen v/ Karin Andersen
11.10 - 11.25: Hvordan fjerne fattigdommen? v/ Marit Sollie - Frelsesarmeen/ Slumstasjonen
11.25 - 11.40: Utfordringer i boligpolitikkenv/ Lars Aasen - Leieboerforeningen i Oslo
11.40 - 11.55: Innvandrerbarna - hva må gjøres? v/ Aslam Ahsan - Ressurssenteret for pakistanske barn
12.55 - 12.10: Hvordan få arbeidsledige inn i arbeidslivet? v/ Leiv Mørkved - Velferdsalliansen
12.10 - 12.30: Er debatten om sosialhjelpssatsene et blindspor? v/ Hans Gunnar Glomseth - Sosialfaglig kompetanse-tjeneste
12.30 - 13.00: Pause
13.00 - 14.15: Debatt
14.15 - 14.30: Oppsummering v/ Karin Andersen
Vel møtt!
Inviterte: Alle partigruppne på Stortinget + Røde Kors, Redd Barna, Senter mot etnisk diskriminering, sosialministeren, OMOD, Krikens nødhjelp, Handikapforbundet, Fellesorganisasjonen for funksjonshemmede, Arbeidssøkerforbundet, Arbeidssøkerenes Interesseorg., Fattighuset i Oslo, Leieboerforeningen i Oslo, Aleneforeldreforeningen AFFO, Oslo, pressen.
