
24.4.98:
Marit Tingelstad,
KVALITETSSIKRING I PRIVATE BARNEVERNSINSTITUSJONER
Marit Tingelstad (Sp) har i dag henvendt seg til Barne- og familieministeren angående problematikken omkring kvalitetssikring innen de private barnevernsinstitusjoner.
- Jeg er gjort oppmerksom på at det i dag ikke stilles noen kvalitetskrav om personell eller fysiske fasiliteter for private institusjoner innen barnevernet. Det er kun Fylkes­mannens tilsynsplikt som har en viss kontrollerende funksjon, sier Tingelstad i brevet til statsråd Svarstad Haugland.
Dersom dette medfører riktighet, er dette ikke i tråd med de politiske holdninger som regjeringspartiene står for, og jeg ber statsråden ta initiativ for å endre regelverket på dette område. Når en samtidig vet at ressursene for gjennomføring av tilsynsoppgavene er redusert, er det viktig at det blir gjort noe her, fortsetter Tingelstad.
