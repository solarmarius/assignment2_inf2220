
Stortinget, 8. juni 2000
FREMSKRITTSPARTIETS
STORTINGSGRUPPE
fra stortingsrepresentant Øyvind Korsberg, Troms Fremskrittsparti
STATSMINISTEREN MED DOBBELTMORAL
 Fremskrittspartiet ville sparke det sittende styret i Statoil, men fikk ikke med seg noen av de andre partiene på Stortinget. Dette på bakgrunn av den enorme fallskjermen til tidligere konsernsjef Nordvik, sier Øyvind Korsberg.
 Dette er skuffende, spesielt med bakgrunn i hva Statsministeren blant annet sa i sin tale i Bergen 6. juni:
"Evnen til selvkritikk må en reformbevegelse ha. Det er ingen som gir oss politisk styrke i dag på grunn av det vi har oppnådd tidligere. Politisk innflytelse får vi bare når vi formulerer en politikk for dagens utfordringer. Derfor skal vi være de første til å si fra når forskjellene øker, når lederne i samfunnet ser seg løst fra den sosiale kontrakten om moderasjon, og bevilger seg fallskjermer og etterlønninger i størrelser som folk ikke kan forstå."
 Denne uttalelsen er stikk i strid med Regjeringens handlemåte i denne sak. Når Statsministeren hevder at styret i Statoil må stå for de forretningsmessige vurderinger er det mye riktig, men en totalt unødvendig fallskjerm eller gave av denne størrelse er etter min mening forretningsmessig grovt uansvarlig og fullstendig i strid med all samfunnsmoral, avslutter Korsberg.
