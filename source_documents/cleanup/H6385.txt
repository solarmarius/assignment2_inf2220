
22.11.02
Ingebrigt S Sørfonn (KrF)
Meir velferd til kommunane
-1 miliard meir til velferd i kommunane, og ein god sosial skatteprofil, er nokon av dei gode resultata som følgjer av budsjettavatlen med Framskrittspartiet. Det er viktig for landet at me får ein budsjettavtale, seier Ingebrigt S. Sørfonn, finanspolitisk talsmann i KrF.
-Avtalen ligg innanfor dei rammene som Samarbeidsregjeringa føreslo. Med dette er det fleirtal for eit stramt budsjett. Dett vil bidra til å sikra arbeidsplassar og dempe presset mot krona og mot renta. Dette betyr mykje for bedrifter, familiar og enkeltmenneske, seier Sørfonn.
Ei gammal KrF sak er også på plass ved at grunnpensjonen for gifte og sambuande pensjonistar vert trappa opp. Dessutan er bortebuarstipendet for elevar i vidaregåande skule sikra. Dette er alt i alt ein god budsjettavtale som me i det heile ikkje har problem med å stilla oss bak, seier Sørfonn til slutt.
