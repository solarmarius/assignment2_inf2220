
30.04.03
Venstres stortingsgruppe
Regjeringens økonomiske politikk gir lavere renten!
May Britt Vihovde, finanspolitisk talskvinne i Venstre, er godt fornøyd med sentralbankens rentevedtak. ­ Dette har vi i regjeringspartiene jobbet for gjennom å føre en stram finanspolitikk. Det viktigste nå er at opposisjonen opptrer edrulig i behandlingen av revidert nasjonalbudsjett, sier Vihovde.
Vihovde mener også at sentralbankens vedtak om å senke renten med 0,5 prosentenhet bekrefter at statsbudsjettet for 2003 var riktig dimensjonert. Siden dette budsjett ble vedtatt har renten gått ned hele 2 prosentenheter. ­ En lavere rente er fortsatt det viktigste bidraget til økonomisk vekst og nye arbeidsplasser, avslutter Vihovde.
