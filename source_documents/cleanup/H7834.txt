
28.8.2003
Venstres Landsstyre
STORTINGSOPPNEVNT KOMMISJON FOR MER LOKALDEMOKRATI
Venstres landsstyre er bekymret over lokaldemokratiets framtid. Den lave valgdeltakelsen må være et varsko.
Venstre mener valgdeltakelsen viser at avstanden mellom borgeren og den folkevalgte har blitt for stor, samtidig som flere velgere har etterlyst lokale løsninger og fokus på disse. For Venstre blir det derfor helt nødvendig å starte en prosess som desentraliserer makt fra statlig nivå og ned til kommunene.
Kommunene må ha frihet til å velge egne løsninger og større frihet til å styre over egne midler. Derfor vil Venstre ta initiativet til en stortingsoppnevnt kommisjon for mer lokaldemokrati.
