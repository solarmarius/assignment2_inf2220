
26.11.02
Stortingsrep. Rune J. Skjælaaen (Sp)
Uklarhet om borteboerstipendet: Men hvor er pengene?
Regjeringspartiene og Frp hevder de nå har reddet borteboerstipendet for 2003, men hvor er pengene til å dekke kostnadene, spørs Rune J. Skjælaaen i Stortingets KUF-komite.
Det står ingen ting i budsjetforliket om at disse partiene faktisk ønsker å bevilge de 148 millionene som er nødvendig for å opprettholde stipendet på dagens nivå. Dersom flertallet ikke budsjetterer inn disse pengene kan ikke elevene være sikre på å beholde borteboerstipendet, alternativt at andre ordninger blir redusert tilsvarende.
Regjeringen foreslo å redusere stipendet til borteboende elever fra i dag 3 450 kroner til 2 215 kroner i 2003. - Dette oppfatter Senterpartiet som et anslag mot elever i distriktene som tvinges til å bo på hybel for å skaffe seg videregående utdanning.
