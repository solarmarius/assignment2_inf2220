
18.8.2005
Steinar Bastesen, 1. kandidat for Kystpartiet i Nordland
De eldre må få bedre økonomi
Kystpartiet ville ved siste statsbudsjett øke inntektene til minstepensjonistene i takt med inntekstutviklingen ellers i samfunnet. Det fikk vi ikke støtte for i Stortinget, og det er heller ikke gjort!
Arbeiderpartiets ungdom kjempet før siste stortingsvalg for at eldre som bodde i store eneboliger skulle få så store skatteskjerpelser at de måtte selge boligen, slik at de kunne overtas av unge. Utsagnet kom fra Anniken Huitfeldt, hun er i dag førstekandidaten for Arbeiderpartiet i Akershus. Selvsagt har hun og de unge i Arbeiderpartiet det samme hatet mot de eldre i dag!
Det stemmer som hun sa til meg, den eldre damen. Jeg stemte Arbeiderpartiet i mange år, jeg har ikke hatt mye igjen for det.
Men det var Bondevikregjeringen som tok utfordringen fraAnniken Huitfeldt og virkelig strammet inn overfor uføre og eldre, og ga milliarder i skattelette til milliardærene. De gikk så langt som til å fjerne gravstøtten, noe som i særlig grad går ut over enker og enkemenn. Det var ikke mye solidaritet hos Bondevik da!
I tillegg har de strammet inn overfor kommunene, slik at kommunene ikke lenger greier å gi de eldre i kommunene det de har krav på av tjenester.
Bondevikregjeringen vurderer nå å innføre eiendomsskatt slik at de eldre skal betale mye mer i skatt hvis de eier en bolig. Kjell Magne Bondevik, Per Kristian Foss, Erna Solberg,
Sponheim og Carl I. Hagen har vært entreprenørene for innstrammingen som raserer eldreomsorgen dag for dag. De er arkitektene som raserer kommunene. De er arkitektene bak tvangssammenslåingen av kommunene. Det er naturlig å stille følgende spørsmål for oss i Kystpartiet, som er i mot tvangssammenslåing av kommunene, og som vil gi kommunene 12 milliarder kroner ekstra ved statsbudsjettet til høsten. I tillegg til at vi lenge har gått inn for at gravferdsstøtten skal gjeninnføres, fordi svært få får støtte etter behovsprøving etter dagens regler, selv om de er minstepensjonister.
Blir de blakke kommunene rikere bare ved at man slår dem sammen, etter at Bondevikregjeringen har stjålet alle inntektene og gitt dem til milliardærene? Er det også slik de tenker i forhold til EU. Blir de blakke landene rikere bare ved å slå seg sammen til en union? En union som allerede er i ferd med å ødelegge velferden for syke og eldre. Er det resepten?
