
Stortinget, 22. mars 2004
FREMSKRITTSPARTIETS STORTINGSGRUPPE
Per Erik Monsen, stortingsrepresentant FrP
RETTSSIKKERHET OG MOMS PÅ ADVOKATTJENESTER
Merverdiavgift på advokattjenester fører til forskjell på grupper, og slår negativt ut for dem som fra før har minst økonomisk evne til å søke advokathjelp fordi avgiftspliktige næringsdrivende og det offentlige enten får fradrag for avgiften eller får kompensert den, er det i realiteten nesten bare privatpersoner som merker den store kostnadsøkningen på 24 prosent. Dette gjør at den økonomiske belastningen ved å føre en sak blir svært ulik, og det er den fra før svakeste parten som får denne økte belastningen, og det er et rettsikkerhetsproblem sier Fremskrittspartiets avgiftspolitiske talsmann, Per Erik Monsen.
Det er bred enighet i Stortinget om at et godt retthjelpstilbud er av avgjørende betydning for rettsikkerhet og likhet for loven. Det er derfor helt urimelig og et rettsikkerhetsproblem når Stortinget gjør advokathjelp betydelig dyrere for "den lille mann" enn for næringslivet og det offentlige. Det er en stadig økning i antallet lover og forskrifter som berører den enkelte borger, og advokathjelp er ofte avgjørende i forhold til forvaltningsavgjørelser. Det er ikke nok å ha rett, en skal også ha mulighet til å få rett, og merverdiavgiften gjør dette vanskeligere. Derfor har Fremskrittspartiet lagt frem et forslag i Stortinget om å fjerne merverdiavgiften på advokattjenester.
