
Stortinget, 29. mars 2001
FREMSKRITTSPARTIETS
STORTINGSGRUPPE
fra Stortingsrepresentant Øyvind Korsberg, Fremskrittspartiet
TAKK USA!
FrPs miljøpolitiske talsmann Øyvind Korsberg er svært fornøyd med at USA går imot Kyoto-avtalen. Dette må bety at Regjeringen øyeblikkelig stanser planene om gjennomføring av Kyoto-avtalen i og med at det ikke lenger er det nødvendige flertall, noe som var forutsetningen. Med bakgrunn i klimamøtene i Haag, og USAs standpunkt, virker det som om det er færre og færre nasjoner som tror på at dårlig vær er menneskeskapt. Det vil være helt meningsløst at Norge nå skulle gjennomføre Kyoto-avtalen når det bare er et fåtall land som kommer til å ratifisere avtalen. Jeg vil på det sterkeste advare mot at Regjeringen nå legger opp til en klimapolitikk der vi går i bresjen for å prøve "å berge verden" sammen med noen få andre nasjoner. En gjennomføring av avtalen vil kunne koste staten og norsk industri milliardbeløp årlig, medføre konkurransevridning og fare for tap av norske arbeidsplasser. Det er gledelig at myndighetene i USA ikke lar seg påvirke av klimahysterikerne i FNs klimapanel, som nærmest spår jordens undergang pga menneskeskapt CO2 utslipp, og jeg vil her vise til at 97% av de totale CO2 utslippene kommer fra naturen selv, sier Korsberg.
