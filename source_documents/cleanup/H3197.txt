
fredag, 28. mai 1999
Fra stortingsrepresentant Anita Apelthun Sæle
Mistillit forvandlet til tillit
Så er mistillit byttet med tillit til næringsminister Lars Sponheim og regjeringens i IT-senter, Fornebu saken. Krisen er forduftet.
Kristelig Folkeparti konstaterer med glede at det private forslaget fra AP og Frp er vedlagt protokollen og ute av verden.
Regjeringen har fått bedre tid og Stortinget ber om å bli orientert underveis gjennom en Stortingsmelding før sommerferien.
Det er forstandig og noe regjeringen med glede vil etterkomme.
På bakgrunn av sakens betydning og økonomiske dimensjon synest Regjeringen at det er rimelig at Stortinget får seg forelagt saken i full bredde gjennom en stortingsproposisjon til høsten. Da har regjeringen forhandlet frem en avtale, gjort sine vurderinger og konkludert.
Nå er utbyggingssaken om IT-senter på Fornebu på rett spor igjen, uttaler KrF`s næringspolitiske talskvinne Anita Apelthun Sæle.
