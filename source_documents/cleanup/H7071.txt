
14.05.03
FrP
- Historisk at LO støtter FrP
For første gang i historien gir et LO-forbund, Sjømannsforbundet, økonomisk støtte på 25.000 kroner til Fremskrittspartiets valgkamp.
- Dette er en historisk beslutning, en barriere er brutt, som kan gjøre det bedre for andre forbund å følge etter, mener skipsfartspolitisk talsmann Øystein Hedstrøm.
Sjømannsforbundet har latt sak og ikke politisk farge avgjøre for hvem det skal støtte. Fremskrittspartiet er et stort parti blant LO- medlemmene, i enkelte forbund sannsynligvis det største. Derfor blir det spennende å se hvordan andre fagforbund vil reagere.
Sjømannsforbundet har tatt konsekvensene av at skipsfarten er på vei inn i en krise gjennom å søke tverrpolitisk støtte. Når Bondevik-regjeringen signaliserer at den ikke følger opp pålegget fra stortingsflertallet om å inkludere offshorerederiene i nettolønnsordningen for sjøfolk, er det en provokasjon som kvalifiserer til mistillit.
