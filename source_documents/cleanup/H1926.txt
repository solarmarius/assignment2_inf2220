
Onsdag 15. januar 1992
Stortingsrepresentant Britt Harkestad:
SVEIO TRENG DU-MIDLAR
-Eg vil oppmoda kommunalministeren til å vurdere Sveio kommune sin situasjon nøye, og syte for at kommunen får tilbake DU-statusen sin ved neste korveg, var stortings-representant Britt Harkestad (Kr.F., Hordaland) si helsing til statsråd Kjell Borgen etter at ho i spørjetimen i Stortinget onsdag 15. januar hadde peika på at Sveio var den einaste kommunen i Sunnhordland-regionen som hadde mist denne statusen.
Kjell Borgen vokta seg vel for å gje konkrete lovnader, men minna om at dei georgafiske områda som er gjenstand for DU-verkemidlar vert revidert med jamne mellomrom, og at det låg ei grundig analyse bak kvar avgjerd. Ein slik analyse ville også Sveio verte gjenstand for, forsikre han.
Britt Harkestad peika på at Sveio med sin geografiske nærleik til Haugesund ikkje berre har fordelar av naboskapen. -Haugesund er som ein "støvsugar" både når det gjeld sysselsetting og handelslekkasje, slo ho fast, og streka under at med høg arbeidsløyse og synkande folketal treng kommunen å få att sin DU-status.
