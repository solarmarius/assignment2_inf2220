
Oslo 2. juni 05
Nestleiar i Samferdselskomiteen, Jorunn Ringstad, Sp
Pressemedling
Ferjeavløysingsmidlar og til prosjekt utan bompengar!
- Også prosjekt der trafikkgrunnlaget ikkje er stort nok til at bompengeinnkreving kan gi eit positivt bidrag til finansieringa, må kunne nytte ferjeavløysingsmidlar som delfinansiering av prosjektet, seier Jorunn Ringstad, Senterpartiet. Dette har heile tida vore vår intensjon, men no vil ein samla samferdselskomite presisere dette.
Den seinare tida har det vore uklare oppfatningar av kva slag kriteria som skal vera gjeldande ved ferjeavløysingsprosjekt. Difor er det no naudsynt å presisere dette, og i samband med handsaminga av samleproporsjonen for 2005 er det no lagt inn ein merknad knytt til dette.
- Det er ingen tvil om at i dei tilfelle der andre enn bompengeselskap, som til dømes fylkeskommunar og kommunar forskotterer midlar må delar av ferjeavløysingsmidlane kunne nyttast til finansiering av lånet, seier Ringstad. Senterpartiet er oppteken av at det skal tilførast meir midlar til samferdsel i heile landet, og ser ferjeavløysingsmidlar som ein viktig del av denne satsinga.
