
23.03.1999
FREMSKRITTSPARTIETS
STORTINGSGRUPPE
fra stortingsrepresentantene John I. Alvheim og Harald T. Nesvik, FrP
FrP KREVER FULL OFFENTLIGHET RUNDT UNDERSØKELSEN OM DØDSFALL I SYKEHUS!!
Aftenposten forteller i dag at sosial- og helsedepartementet vil hemmeligholde en rapport som viser hvilke norske sykehus som har høyest dødelighet  av frykt for sterke reaksjoner fra pasientene!
- Vi godtar ikke noe hemmelighetskremmeri her, nei sier lederen i Stortingets sosialkomite, John I. Alvheim fra FrP. Når vi nå innfører fritt sykehusvalg i hele landet må alle få vite hva det er de har å velge mellom når det gjelder sykehus og kvalitet. Hvis det er slik at enkelte sykehus har en høyere dødelighet i forbindelse med behandlingen enn andre skal selvfølgelig allmennheten vite om dette før de gjør sine valg, sier Alvheim.
- Vi vil forlange at denne undersøkelsen blir offentliggjort umiddelbart, sier Harald Nesvik som synes det er helt uholdbar praksis at HELTEF skal fortelle sykehusene hvordan de skal svare på henvendelser fra pressen om hvorfor de kommer dårlig ut i statistikken. - Nå får sykehusene selv gå ut og forklare sine pasienter grunnen til at de eventuelt kommer dårlig ut, avslutter Nesvik.
Alvheim og Nesvik vil i dag, i brev til helseministeren, forlange at han tar et initiativ til å få undersøkelsen offentliggjort omgående.
