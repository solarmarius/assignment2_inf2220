
FREMSKRITTSPARTIETS
STORTINGSGRUPPE
Fra stortingsrepresentant Ursula Evje, Fremskrittspartiets utdanningspolitiske talsmann
EVALUERINGEN AV REFORM 94.
- Jeg stiller meg skeptisk til en del av de forslagene som Regjeringen foreslår i stortingsmeldingen om videregående opplæring, uttaler Ursula Evje, som heller ikke deler Regjeringens oppfatning av at reform  94 har vært en suksess.
- Regjeringen foreslår å gi voksne lik rett til videregående utdanning. Dette er positivt, spesielt sett med tanke på etter og videre utdanningsreformen, men mitt spørsmål blir hvordan denne retten blir innenfor 375 % regelen ?
- Voksnes rett til videregående utdanning må sees i sammenheng med etter og videre utdanningsreformen, sier Evje, som etterlyser en samlet plan mellom denne stortingsmeldingen og etter- og videreutdanningsreformen.
- Jeg stiller meg også positiv til at den lovfestede retten til treårig videregående utdanning skal kunne tas ut i løpet av 5 år. Når man utvider denne retten med ett år, så er det viktig at stipendordningene blir utvidet tilsvarende, sier Evje.
- Når det gjelder opprettelsen av nye grunnkurs er det viktig at dette blir sett i sammenheng med etter og videre utdanningsreformen slik at det opprettes linjer som kan brukes i den sammenheng uttaler, Evje.
