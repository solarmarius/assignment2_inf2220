
Dato: 25.01.99
FREMSKRITTSPARTIET
FrPs sentralstyre:
Uaktuelt med bygging og drift av fengsler i utlandet
I forbindelse med debatten om soning av fengselsstraff for utenlandske statsborgere
vil FrPs sentralstyre uttale følgende:
Dersom en utenlandsk statsborger blir domfelt i henhold til norsk lov som kvalifiserer til utvisning fra landet, skal norske myndigheter ta kontakt med vedkommendes hjemland for å kartlegge mulighetene for kjøp av soningsplass i den domfeltes hjemland. Dersom slik kjøp av soningsplass medfører reduserte utgifter for norske myndighter, skal avtale om dette inngås, så langt fengselsinstitusjonene i det aktuelle land tilfredsstiller en akseptabel standard sett ut fra lokale forhold.
Fremskrittspartiets sentralstyre ser det som uaktuell politikk at norske myndigheter skal stå for bygging og drift av fengsler i andre land.
Denne uttalelsen ble vedtatt på FrPs sentralstyremøte i helgen.
