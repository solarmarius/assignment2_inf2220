
7.12.99:
Jørgen Holte,
Pressemelding fra
BETAL SKATT TIL NOREG
- Det er eit mål å få slutt på at dei som tener mest slepp å betale skatt til Noreg på grunn av store hol i skattereglane, sa finanspolitisk talsmann i Senterpartiet Jørgen Holte da Stortinget behandla saka om skatteplikt til Noreg tirsdag 7. desember.
- For Senterpartiet er fordelingspolitikk viktig, og forslaget går ut på å tette skattehola. Senterpartiet er oppteken av folk sin rettsoppfatning. Det er heilt avgjerande for vanlege folk sin skattemoral at dei som tener mest, betalar skatt og bidreg til fellesskapet. Forslaget om å tette desse skattehola er viktig for å styrke den alminnelege skattemoralen, sa Jørgen Holte i debatten. Holte understreka og at endringar/presiseringar i regelverket blir stadig meir aktuelt med auka internasjonalisering av norsk næringsliv.
Det var stortingsrepresentant Morten Lund (Sp) som hadde fremja eit forslag om å få ei presisering av lovverket slik at personar med sterke tilknytingspunkt til landet blir å rekne som skattemessig busette her og slik vere alminneleg skattepliktige til Noreg.
Etter at Morten Lund fremja forslaget, har Skattedirektoratet bedt Finansdepartementet om å ta initiativ til eit lovendringsarbeid når det gjeld bustadsregistrering i Noreg og skatteplikt til Noreg. Finanskomiteen avventar Finansdepartementet sitt forslag til endringar/presiseringar i skattelova og folkeregisterforskrifta.
