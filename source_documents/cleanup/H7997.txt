
15. 11. 2003
Kristelig Folkeparti
Regjeringspartiene og Arbeiderpartiet er enige om en budsjettavtale for 2004: Forlik for økt sysselsetting!
- Vi er fornøyde med at Arbeiderpartiet har lagt til side partitaktikk, og har stilt seg sammen med regjeringen i kampen mot arbeidsledighet. Dette sier Ingebrigt S. Sørfonn, finanspolitisk talsmann for Kristelig Folkeparti.
- Forliket med Arbeiderpartiet er viktig i kampen mot arbeidsledigheten og for å skape nye arbeidsplasser, sammen med en satsing på helse og skole. Dette er også i tråd med de klare råd som fremkom på KrFs ordførerkonferanse og landsstyremøte. Dette sier Ingebrigt S. Sørfonn.
- KrF er også fornøyd med at velferdstilbudet i kommunene sikres ytterligere ved økte overføringer til kommunene. Også dette er i tråd med de ønsker KrF har ytret i den siste tiden. Dette sier Sørfonn.
