
Magnor, den 15 /8- 05
Anna Gustavsen, 2.kandidat for Kystpartiet i Hedmark
Godt helsevesen er sunnfornuft
Heia Norge! Sunn fornuft trodde jeg det var lov å bruke, også i dag. Det som burde være en selvfølge for oss i Norge i dag, var et godt utbygd helsevesen!
Det virker på meg som om det ikke finnes noen interesse for brukerne av helsevesenet, men det mest interessante i denne diskusjonen er økonomi. Jeg kan ikke skjønne at det kan være lønnsomt og legge ned arbeidsplasser. For det blir vel resultatet når det blir så drastiske forandringer på lokalsykehusene i Kongsvinger, Hamar og Tynset? Kongsvinger sykehus er viktig å beholde, med tanke på de lange avstandene som det er i vårt distrikt. Når eldre blir lagt inn på sykehuset, så er det hyggelig med besøk! Likeledes med de på fødeavdelingen. Men det blir ikke så enkelt og få til, om det blir for mange mil og reise. Det er ikke alle som har egen bil, ikke er den offentlige transporten noe å rope hurra for heller! Og hva sitter vi igjen med da? Jeg vil tro en god del med frustrerte mennesker!
Og det er det ingen som er tjent med, skulle jeg tro. Jeg er så hjertens enig med det som kom frem i Glåmdalen den 2. august. Det har ikke blitt noe bedre helsetilbud etter at staten tok over, nei, det har heller blitt verre, synes nå jeg. Ja, dette var ett lite hjertesukk i fra meg! Håper noen ansvarlig bruker sin sunne fornuft, og tar til vett, da først tror jeg vi får beholde lokalsykehuset våres. Det må nevnes at Kystpartiet vil beholde alle lokalsykehusene og alle avdelingene på lokalsykehusene. Fordi helseforetakene ikke er til det beste for pasientene eller deres pårørende. Partiet mener helseforetakene er blitt mer regnskapsforetak enn sykehus, og at det stresser de ansatte, noe som går utover pasientene. Det blir påpekt at vi er inne i en eldrebølge og trenger alle de sykehus vi har. Og friske og opplagte sykehusansatte.
Med vennlig hilsen Anna Gustavsen
2.kandidat for Kystpartiet i Hedmark
