
04.07.03
Bård Vegar Solhjell, partisekretær i SV
- SV vil ha lobbyregister
- Demokratiet er tjent med at befolkning og beslutningstakere vet hvem som er betalt for å påvirke beslutninger og hvem som betaler dem. Vi ønsker derfor et register over profesjonelle lobbyister. Dette vil skape ryddige forhold i kontakt mellom lobbyist og beslutningstaker, og avklare roller, sier SVs partisekretær Bård Vegar Solhjell.
En rapport lagt fram av Maktutredningen i dag peker på det paradoksale i at et flertall av stortingsrepresentantene er positive til å regulere, men at forslag om det har blitt stemt ned i Stortinget.
- Rapporten viser at det bør være mulig å få til et slikt register i Norge, sier Bård Vegar Solhjell. Han viser til at andre land allerede har innført slike ordninger, deriblant USA.
