
27.05.2005
SV
SV krever ventetidsgaranti for rus- og psykiatribehandling for unge under 18 år.
- SV er det partiet som, sammen med Senterpartiet, klarest krever at regjeringa innfører en ventetidsgaranti for barn og unge under 18 år når det gjelder rus- og psykiatribehandling, sier sosialpolitisk talsmann for SV, Sigbjørn Molvik.
I en sak som blei avgitt fra sosialkomiteen i går ber disse to partia regjeringa fremme forslag om en slik ventetidsgaranti. Flertallet, Arbeiderpartiet, Høyre, Fremskrittspartiet og Kristelig Folkeparti har et forslag som er langt mer uklart og som overlater til regjeringa å vurdere om dette kan være et egna virkemiddel for å redusere ventetida.
- I en nyhetsmelding i NRK Dagsnytt i dag blir det framstilt som om bare flertallspartiene ønsker en ventetidsgaranti. Dette er helt uriktig. Tvert imot er det slik at SV og Senterpartiet har den klareste beskjeden til regjeringa om å innføre en slik garanti, sier Molvik.
For ytterligere kommentarer kontakt Sigbjørn Molvik, mob. nr.: 97697092
