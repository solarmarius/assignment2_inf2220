
Stortinget 06.06.02
Finanspolitisk talsmann i Senterpartiet, Morten Lund
Senterpartiet om revidert budsjett: Mer oljepenger til distrikt, helse og bolig
Senterpartiet vil ta et oppgjør med handlingsregelen som begrenser bruken av oljepenger. Situasjonen er den at vi nå sløser bort mange årsverk i sykehuskø, mens de syke mottar sykepenger. Veiplaner gulner i skuffer rundt i landet, mens maskinene står stille og anleggsarbeiderne mottar arbeidsledighetstrygd. Det kuttes i de distriktspolitiske ordningene, mens sentraliseringen som skjer er rådyr.
- Handlingsregelen er skadelig, fordi vi ikke får løst disse problemene så lenge det ikke kan brukes mer penger på statsbudsjettet. Den økte bruken av oljepenger Senterpartiet foreslår, vil redusere presset i arbeidsmarkedet, redusere offentlige utgifter og redusere sentraliseringspresset. Slik pengebruk kan umulig føre til økt inflasjon eller høyere rente, sier Morten Lund.
Senterpartiet går inn å øke utgiftene med 1344 millioner. I tillegg vil vi investere 2,7 milliarder ekstra i samferdsel og sykehus, som i løpet av kort tid vil gi store innsparinger. Senterpartiet foreslår kutt på 1,5 milliarder kr og økte inntekter på 425 millioner kr.
Senterpartiets budsjettprioriteringer
* Senterpartiet vil bruke mer oljepenger - handlingsregelen må endres.
*Senterpartiet vil dekke kommunenes pensjonskostnader. Dette er ekstraordinære utgifter som kommunene har svært liten innflytelse over.
*Senterpartiet sletter fylkenes gjeld etter at staten overtok sykehusene.
*Ta hele landet i bruk - distriktspakken
*Det lønner seg for samfunnet at det skapes arbeidsplasser der det er ledig plass i skole og barnehage, og der bokostnader og lønninger er lavere enn i Oslo. Det lønner seg å legge til rette for næringslivet med gode nok veier. Det lønner seg å ikke øke presset i pressområdene.
*Derfor foreslår Senterpartiet:
*Samferdselsmilliarden ( midlene tas i sin helhet utenfor ramma)
*500 millioner kroner sekundært riksveinett
*100 millioner kroner gang og sykkelvei
*200 millioner kroner rassikring
* 200 millioner kroner fylkesvei
Næringspolitikk
* SND risikolåneordningen 500 millioner, summen tas utenfor rammen
* Nyskapingsprogrammet 30 millioner kroner
* Næringshager 20 millioner kroner
* Kommunale næringsfond 50 millioner kroner
* Bortfall arbeidsgiveravgift 30 millioner kroner
* Bortfall eiendomsskatt 25 millioner kroner
* Økning i de frie inntektene til kommunesektoren med 600 millioner kroner
* Økning i Husbankens ramme gir er en viktig distriktssatsing.
Boligpakken - En sosial boligbygging
Det lønner seg for samfunnet at folk kan skaffe seg bolig til overkommelig pris. Husbanken har en gunstig rente og Husbanken representerer for mange trygghet. I en situasjon hvor mange frykter renteoppgang, er det viktig at Husbanken får spille en aktiv rolle i den generelle byggingen av nøkterne boliger. I tillegg sikrer Husbanken lån i hele landet, også i områder der det private kredittinstitusjoner ikke vil gi lån. Husbanken finansierer 60-70% av nybygg i Nord-Norge, mot bare 10% i Oslo.
Det er nødvendig å hjelpe grupper som ikke klarer det ved egen hjelp inn på boligmarkedet. Det er også nødvendig å hjelpe folk til å bli boende i sin bolig.
Derfor foreslår Senterpartiet:
* Husbankens ramme økes med 2 milliarder kroner, summen tas utenfor rammen.
* 50 millioner kroner til boligtilskuddet
* 50 millioner kroner til bostøtte
Helsepakken - Senterpartiet forebygger for å få folk i arbeid.
Det lønner seg å forebygge slik at folk ikke blir klienter og pasienter. En god skole som også prioriterer opp fysisk aktivitet er et meget viktig ledd i denne forebygging. Det lønner seg for samfunnet å reparere raskt når noen blir syke. Å få bort den unødige ventingen på operasjon og behandling for de som er sykemeldt, er noe av det mest lønnsomme som finnes både for Staten og næringslivet.
Derfor foreslår Senterpartiet:
* Regionale helseforetak 1100 millioner kroner, summen tas utenfor rammen
* Kjøp av operasjoner 100 millioner kroner, summen tas utenfor rammen
* Opptreningsinstitusjonene 80 millioner kroner
* Nasjonal Folkehelse 3.3 millioner kroner
* Tilskudd frivillighetssentraler 7 millioner kroner
* Utvikling sosialtjenesten - tiltak rusmiddelmisbrukere 8.1 millioner kroner
* Tiltak funksjonshemmede 4 millioner kroner
Satsingen på sykehus, utgjør en innsparing på 780 millioner kroner i sykepenger.
