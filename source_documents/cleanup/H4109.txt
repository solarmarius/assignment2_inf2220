
Oslo, 16.02.96
Venstres sentralstyre:
fredag 16. februar 1996 20:56:50
(16.02.96 kl. 21:00)
Spiontiltale kneblar miljøarbeidet i Russland
Norge må støtte Nikitin
- Utanriksminister Bjørn Tore Godal må ta opp arrestasjonen av Alexander Niktin med russiske styresmakter, krev sentralstyret i Venstre. Norske styresmakter må arbeide for størst mogleg openheit om atomavfall.
Nikitin er arrestert av det russiske tryggingspolitiet FSB, sikta for spionasje. Han har gjennom fleire år arbeidd med miljøspørsmål knytta til lagringa av atomavfall ved den russiske Nordflåta sine basar på Kolahalvøya. Det siste året har han vore tilsett av den norske miljøstiftinga Bellona, og arbeidd med rapportar om atomtryggleiken i nord.
Atomtryggleik er ei av dei viktigaste miljøutfordringane i Russland. Nordmenn og russarar har sams interesser av at det blir rydda opp i atomavfallsproblema på Kola. Miljøproblema kan ikkje løysast dersom ikkje folk har rett til å engasjere seg. Dersom det ikkje er full openheit om atomtrusselen, blir det umogleg å få til ei opprydding. Dette må russiske styresmakter forstå og ha tillit til.
