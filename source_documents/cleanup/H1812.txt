
Fredag 5. juni 1992
Saksordfører Per Sævik (KrF) i Stortingets "orkandebatt":
FLEST MULIG MÅ HOLDES MEST MULIG SKADESLØSE
Nye tiltak på driftsbygninger og veksthus, oppdrettsnæringer, energiverk og kulturminner er det som bør prioriteres ved oppfølgingen av og erstatningsut-betalingene til de skadelidende på vestland og i Trøndelag etter nyttårsorkanene. at Det sa saksordfører Per Sævik (KrF, Møre og Romsdal) da Stortinget fredag drøftet innstillingen fra Kommunalkomiteen om oppfølging av orkanskadene på Vestlandet og i Trøndelag, og erstatningsutbetalinger til kommuner og fylkeskommuner.
Per Sævik berømmet regjeringen for en ryddig behandlig av et stort saksområde, selv om noen enkeltskader ser ut til å ha kommet uheldig ut i forhold til de alminnelige reglene. Saksordføreren var blant annet kritisk til reduksjoner eller avslag på grunn av svake bygningskontruksjoner. Disse reglene hadde drammet driftsbygninger, veksthus, el-verk og pelsanlegg spesielt hardt i en del tilfeller. Komiteen mener dette bør vurderes på nytt med en positiv innfallsvinkel, slo Per Sævik fast, og avviste at man dermed signaliserer at det er uviktig å være fullverdiforsikret. Nyttårsorkanen var en ekstra-ordinær hendelse, slo han fast.
Kommunalkomiteen har i sin innstilling lagt vekt på at enkeltpersoner et stykke på vei må få dekket skader på privat eiendom som normalt ikke har vært forsikret på ordinær måte, og at disse sakene må behandles av Statens Naturskadefond for å sikre at alle skader behandles og vurderes likt.
Per Sævik viste også til at omlag 80 prosent av de innmeldte erstatningskravene kommer fra fiskeoppdrettsnæringen. Disse sakene trenger særlig raskt behandling, understreket Sævik, og minnet om de store økonomiske problemene denne næringen har hatt over lang tid.
-For mange av oppdretterne vil selv de beste forsikringsordningene medføre så store egenandeler at de vil ha store problemer med å fortsette virksomheten, slo saksordfører Per Sævik fast.
Også mange kulturminner ble skadet under orkanen, og disse skadene vil bare øke dersom de nødvendige reperasjonene ikke blir foretatt straks. Derfor må arbeidet med å utrede og kartlegge disse skadene prioriteres høyt, og kommunalkomiteen forutsetter at departmentet ber om ekstra bevilgninger til dette over statsbudsjettet for 1993, konkluderte saksordfører Per Sævik.
