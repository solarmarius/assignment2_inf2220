
Fredag 31. oktober 1997
NY FYLKESSEKRETÆR I VEST-AGDER KrF
Sentralstyret i Kristelig Folkeparti har ansatt Trond Thommesen (29) som fylkessekretær i Vest-Agder. Han har takket ja til stillingen.
Trond Thommesen er sosionom av utdannelse, og har også utdannelse innen økonomi og EDB. Han har i fire og et halvt år vært sosial- og administrasjonsleder ved P22 i Oslo.
Den nye fylkessekretæren er gift og har to barn. Han og resten av familien flytter fra Oslo til sørlandet i desember.
