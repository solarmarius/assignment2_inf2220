
19.10.2001
Fra Stortingsrepresentant Ulf Erik Knudsen. Fremskrittspartiets fraksjonsleder i Familie,- kultur- og administrasjonskomiteen
Norman - Nytt drivjern i offentlig sektor !
- Utnevnelsen av Professor Victor D. Norman som ny Arbeids- og administrasjonsminister er et særdeles godt og spennende valg av Statsminister Bondevik, uttaler stortingsrepresentant Ulf Erik Knudsen i en kommentar til dagens utnevning.
- Victor D. Norman er en fagperson som i en årrekke har hatt sterke oppfatninger om organiseringen av offentlig sektor. Norman er en av de i fagmiljøene i Norge som sterkest har signalisert at det er stort behov for rasjonalisering og omorganisering av offentlig sektor, sier Ulf Erik Knudsen i en kommentar.
- Jeg håper også at Victor D. Norman nå vil ta frem igjen "Normann - rapporten", som ble utarbeidet tidlig på 1990 - tallet. Denne rapporten viste at det er et innsparingspotensial i offentlig sektor i 100- milliarders klassen, sier Ulf Erik Knudsen, som regner med at den nye Regjeringen snarest vil igangsette en kraftig rasjonalisering av offentlig sektor.
