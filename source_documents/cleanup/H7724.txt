
Tirsdag 2. september 2003
Kongsvinger Høyre
Dette er deler av Kongsvinger Høyres program for kommunestyreperioden 2003 til 2007
Program for Kongsvinger Høyre, 2003-2007
Bedre skole
Til nå har vi brukt tid og penger på å bygge ut og rehabilitere skolebygg. Nå er tiden inne for å styrke kvaliteten i skolen.
Kongsvinger Høyre vil ha en skole som gir elevene gode kunnskaper kombinert med kreativitet og valgfrihet. Skolen vet best, derfor må vi gi den tillit, frihet og ansvar.
Kongsvinger Høyre vil:
Gi skolene frihet til å organisere skolehverdagen og ansette lærere
Gi skolene frihet til å utvikle sin egenart
Øke bevilgningene til skolen slik at basisfagene og lærermiddelsituasjonen kan styrkes
Sette av midler til videre- og etterutdanning av skoleledere og lærere
Videreutvikle kvalitetssikringsarbeidet i skolen
Stimulere til flere forsøksordninger i skolen, for eksempel prøve ut nye undervisningsmetoder og organisasjonsformer
Videreutvikle Musikk- og Kulturskolen
Innføre fritt skolevalg
Samordne kommunale hjelpetjenster for barn og unge med spesielle behov
Fremtidsskolen:
En skoledag som er strukturert omkring elevenes behov, med mer tid og ro til læring
En skoledag med faste tidsrammer og bedre innhold: Leseopplæring fra 1. klasse, styrking av basisfagene norsk, engelsk og matte, innføring av et obligatorisk fremmedspråk i tillegg til engelsk fra 8. klasse.
En god pause midt på dagen til fri utfoldelse, lek og felles måltid
Leksehjelp og veiledning på skolen
Mer igjen for pengene
Kongsvinger kommune har i mange år levd over evne med større forbruk enn inntektene tillater.
Politikerne er satt til å forvalte innbyggernes penger, derfor er det vår plikt å få mest mulig ut av pengene i form av flere og bedre tjenester. Vi vil derfor sørge for at kommunen forvalter sine ressurser på en effektiv måte.
Kongsvinger Høyre vil:
Konsentrere kommunens innsats rundt de viktigste oppgavene
Videreutvikle en effektiv og endringsvillig organisasjon
Bruke mindre på administrasjon og mer på tjenesteproduksjon
Innføre serviceerklæringer for alle kommunale tjenester
Gjennomføre årlige brukerundersøkelser og kvalitetsmålinger
Viderutvikle Kongsvinger som en servicevennlig, fleksibel og løsningsorientert kommune
Bruke informasjonsteknologi aktivt i kommunens virksomhet for å bedre tilgjengelighet, service og effektivitet
Konkurranseutsette deler av kommunens tjenesteproduksjon
Utvide det interkommunale samarbeidet
Selge Kommuneskogen og andre eiendommer kommunen ikke trenger og dermed frigjøre midler til prioriterte oppgaver
Ikke løse oppgaver i kommunal regi hvis de kan løses godt eller bedre av næringslivet, frivillige organisasjoner eller nærmiljøet.
Regionbyen Kongsvinger
Kongsvinger Høyre vil at kommunen skal gi næringslivet aktiv politisk støtte og oppmuntre til tiltak som er med på å styrke Kongsvinger som en attraktiv bo- og næringslivskommune.
For å få til vekst og utvikling må det stimuleres til nyskapning, utfoldelse, optimisme og positiv tenkning.
Som regionby må Kongsvinger være drivkraften i det interkommunale samarbeidet.
Kongsvinger Høyre vil:
Markedsføre Kongsvinger og få frem det er vi flinke til
Arbeide for snarlig utbygging av RV 2
Intensivere det interkommunale samarbeidet
Gi næringslivet aktiv politisk støtte
Sikre innbyggere og næringslivet rask kommunal saksbehandling
Samordne den kommunale virkemiddelbruken vis-a-vis næringslivet
Sikre statlige arbeidsplasser og få etablert nye
Støtte Høgskolestiftelsen og utvide utdanningstilbudet
Flytte Sentrum videregående skole til Rasta, og frigjøre tomten for byutvikling
Flytte skytebanen ut av sentrum
Legge til rette for flere servicetilbud og boliger i sentrum
Styrke det kommunale veivedlikeholdet
Ruste opp parker, løkker og gang- og sykkelveinettet
Tilrettelegge attraktive nærings-, bolig- og hyttetomter
Stimulere lokalt kulturliv og støtte frivillige lag og foreninger
Beholde fødeavdelingen og akuttfunksjonene ved Kongsvinger Sykehus
Gjennomføre sykehusprosjektet KSU (Kongsvinger Sykehusutvikling)
Unne hverandre å lykkes!
