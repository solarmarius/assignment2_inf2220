
12.3.2004
Jorunn Ringstad
Ingen plan for heile landet
- Dette er ingen plan for heile landet, seier nestleiar i samferdselskomiteen Jorunn Ringstad. Ein Nasjonal Transportplan skal ta omsyn til alle deler av landet, ikkje berre dei sentrale stroka.
Jorunn Ringstad er glad for at for at Regjeringa satsar pengar på kollektivtrafikk og jernbane, men meiner dette ikkje må setjast opp mot dei utfordringane som distrikta slit med. - Vi har her ein plan som vil setje by og land opp mot kvarandre i staden for at ein ser at hele landet høyrer saman, seier Ringstad.
- Rassikring av utsette strekningar, vedlikehald av eit vegnett som allereie i dag slit og utbygging av nye løysingar for alle deler av Noreg må gå hand i hand med ei god kollektivsatsing for storbyane. Næringsliv og busetnad er ikkje berre konsentrert rundt gjennomfartsårene eller på det sentrale Austlandet.
- Vi må heller ikkje gløyme at riksvegferjene er ein viktig del av det norske vegnettet. Her held Regjeringa fram med ein målsetnad om redusert bemanning og full konkurranse utsetjing. Dette vil ramme distrikta og næringslivet hard, avsluttar Ringstad.
