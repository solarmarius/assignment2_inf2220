
2002-06-01
Landsmøtet i Senterkvinnene 1.-2. Juni
Senterkvinneleder Inger Enger:
- Kamp for kjønnsnøytrale pensjoner.
- Tenk at kjønnsnøytrale pensjoner ikke er sjølsagt! I fjor gjorde Stortingsflertallet et vedtak som som åpnet for å fastsette et høyere tilskudd for kvinner fordi de har høyere levealder. Alternativet er at de får mindre utbetalt som pensjonister. Likestillingsmessig er dette mildt sagt oppsiktsvekkende. Det innebærer jo også at det lønner seg å tilsette menn - og det er jo ikke støtt riktig, sa Senterkvinneleder Inger Enger til landsmøtet i Senterkvinnene.
- Inger Enger varslet at dette er en sak som senterkvinnene vil kjempe hardt for. Senterpartiet, ved Inger Enger og Morten Lund, har foreslått at stortinget gjør følgende vedtak: "Stortinget ber Regjeringen foreslå endringer i forsikringsvirksomhetsloven, slik at alle forsikringsselskap plikter å gi tilbud om kjønnsnøytrale pensjonsordninger." Regjeringen har deretter varslet at det vert lagt fram en proposisjon om kjønnsnøytralitet i pensjonsordninger i august 2002. - Dette er en sak som senterkvinne vil følge tett framover, lovet Enger.
