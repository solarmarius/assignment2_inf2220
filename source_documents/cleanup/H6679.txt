
16.01.03
Venstre
Glad for at mobile gasskraftverk ikke blir tatt i bruk
Trine Skei Grande, parlamentarisk leder i Venstre, er skeptisk til bruken av mobile gasskraftverk. Heldigvis slapp vi å ta i bruk mobile gasskraftverk, sier Trine Skei Grande, som hele tiden har ment at situasjonen må være så akutt at det må være fare for rasjonering, dersom denne type gasskraftverk skulle kunne forsvares.
Nå må målet være at vi sørger for at vi også i framtiden slipper å ta i bruk denne type kriseløsninger, det har vi alle muligheter for å få til, sier Skei Grande. Hun mener dette er no vi kan få til dersom vi satser på sparetiltak både i det offentlige og i næringslivet. - - Vi må gjøre oss mindre avhengig av elektrisitet til oppvarming og skaffe oss ny produksjon som kan taes i bruk uten at det skader miljøet, fortsetter Skei Grande
Venstre går imot bygging av gasskraftverk basert på forurensende teknologi i Norge. Venstre ønsker i stedet å bidra til utvikling av norsk teknologi for gasskraft uten CO2-utslipp. En slik teknologisatsing er både god miljøpolitikk og god næringspolitikk. Samtidig vil Venstre arbeide for at utslipp fra eventuelle gasskraftverk skal koste på linje med andre utslipp av klimagasser.
Venstre har alltid vært og vil alltid være et miljøpart, men vi må også ta sosialt ansvar ­ det har vi klart å kombinere i denne vanskelige situasjonen, avslutter Skei Grande.
