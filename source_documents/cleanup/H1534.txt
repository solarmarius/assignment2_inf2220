
Stortinget, 13. oktober, 2000
FREMSKRITTSPARTIETS
STORTINGSGRUPPE
fra Carl I. Hagen
- FORTJENT NOBELPRIS TIL KIM DAE-JUNG
- Tildelingen av Nobelprisen til President Kim Dae-Jung er en meget fornuftig tildeling i dagens internasjonale politiske situasjon, sier Fremskrittspartiets formann Carl I. Hagen, i en kommentar til fredsprisutdelingen.
Hagen sier at hedringen av prisvinnerens utrettelige kamp gjennom mange år for demokrati og menneskerettigheter også er en understreking av at denne kamp må forsterkes i de alt for mange land som fortsatt bryter menneskerettigheter og er basert på diktatur.
- Denne tildeling må også oppfattes som en klar oppfordring til ytterligere forsoning og normalisering av forholdet mellom Nord- og Sør Korea, samt som en støtte til alle de som kjemper for demokrati og respekt for menneskerettighetene, avslutter Carl I. Hagen.
