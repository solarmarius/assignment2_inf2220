
9. november 2001
Stortingsrepresentant Kenneth Svendsen (FrP)
Svært skuffende veibudsjett
- Regjeringens forslag til veibudsjett er en skikkelig nedtur, sier FrPs samferdselspolitiske talsmann, Kenneth Svendsen, i en kommentar til finansminister Foss' endringer i statsbudsjettet.
- Høyre, som år etter år har foreslått milliardøkninger på veisektoren har ikke funnet rom for annet enn noen små justeringer. Det er tragisk at nok en regjering later til å tro at transportproblemene i Norge kan løses ved symbolske påplusninger. Et krafttak må til, det trodde jeg at i hvert fall Høyre hadde forstått, sier Svendsen.
- Av 100 millioner som foreslår ekstra, er ingen tiltak for å løse de stadig økende problemene på veinettet i Osloregionen. I stedet foreslår de 50 millioner til T-banen i Oslo, tiltak som ikke vil bedre det samlede transporttilbudet, sier Svendsen.
