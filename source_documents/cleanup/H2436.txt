
7. september 1994
Leder av Kristelig Folkepartis Kvinner, Torill S. Nyborg:
SKEPTISK TIL NY BIDRAGSORDNING
Leder av Kristelig Folkepartis kvinner, Torill S. Nyborg er skeptisk til å knytte størrelsen av barnebidraget opp til foreldrenes inntekt og størrelsen på samværet.
Bidraget skal knyttes opp til barnet. Det er viktig at den som har den daglige omsorgen for barnet mottar bidrag fra den andre til utgiftene knyttet opp til barnet.
Ved å knytte bidraget opp til hvor mye man tar seg av barnet, står man i fare for at økonomiske hensyn vil bli det foreldrene vektlegger ved valg av samværsordning.
Undersøkelser viser at det er ikke udelt positivt for barnet at foreldrene velger mest mulig delt omsorg. Dette gir i mange tilfelle slitne barn som har vanskelig for
å finne ut hvor de tilhører.
Størrelsen på inntekten til den som har hovedomsorgen for barnet bør ikke ha noen
betydning når størrelsen på bidraget fastsettes. Ved å ha et bidrag som beregnes ut
etter prosentsats, får man et bidrag som differansieres etter størrelsen på inntekten til bidragsyter.
Hvis dagens bidragsordning viser seg å gi store problemer for bidragsyterne, må man se nærmere på denne, men ikke koble dette opp til inntekten til den som har hovedomsorgen for barnet.
