
22.11.02
Stortingsrep. Øystein Hedstrøm (FrP)
Stø kurs i budsjettforliket
"- Rederinæringen har fått et nødvendig pusterom.", sier Øystein Hedstrøm i en kommentar til budsjett avtalen med regjeringspartiene.
Hedstrøm er fornøyd med at FrP fikk gjennomslag for refusjonsordning for sjømenn i kystfart og offshorevirksomhet, samt nettolønnsordning for fergerederiene.
" - Dette har vært en kampsak for FrP i lengre tid, og det er gledelig at vi endelig har fått presset regjeringen til å gi blant annet fergerederiene internasjonalt konkurransedyktige rammevilkår. Det er veldig gledelig at denne avtalen binder regjeringen for resten av denne stortingsperioden, slik at vi har sikret at bransjen ikke hvert år må leve i uvisse om hva rammebetingelsene vil bli.", sier Hedstrøm.
"- I tillegg har Frp fått gjennomslag for viktige lettelser i rederibeskatningen etter lange og tøffe forhandlinger med regjeringspartiene. Satsstrukturen i tonnasjeskatten reduseres med 30% og det blir en omlegging av minste gjeldsrentefradrag. Dette er en god start, men det gjenstår fortsatt viktige områder som Stortinget må jobbe videre med. Det har overrasket meg hvor lite fokus regjeringen har hatt på vår maritime industri og all dens verdiskapning og kompetanse.", avslutter Hedstrøm.
