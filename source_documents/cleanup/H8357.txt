
Stortinget 7. mai 2004
Stortingsrepresentant Inger S. Enger (Sp)
Ny omkamp om rovviltpolitikken
Det forliket stortingsflertallet er blitt enige om, kommer neppe til å bli stående svært lenge. Tre ulvefamilier i svært befolkningstette områder vil garantert gi sterke konflikter også framover. Senterpartiets miljøpolitiske talskvinne Inger S. Enger spår derfor at det blir en snarlig omkamp om rovviltpolitikken. ?Dette er ikke noen slitesterk og holdbar rovviltpolitikk. Jeg tipper at Stortinget må gjøre om dette i løpet av 3-4 år, sier Enger.
?Vi er ikke forplikta til å ha ynglende ulv i Norge. Det burde Stortinget ha fastslått allerede nå. Det er dessuten satt et alt for høyt mål for antall årlige bjørneynglinger. 15 årlige bjørneynglinger betyr en 3-4 dobling av antall bjørner i forhold til det vi har i dag. Hvor mye bjørn dette blir, har nok ikke riktig gått opp for alle enda, sier Enger.
?Senterpartiet er fornøyd med at kostnadene med rovviltpolitikken fortsatt blir liggende under Miljøverndepartementets budsjett. Det er ikke riktig å blande rovviltkostnader sammen med landbrukspolitiske virkemidler. Det kan også se ut til at terskelen for å felle rovdyr som er truende for folk eller gjør annen skade skal bli lavere, konstaterer Inger S. Enger.
