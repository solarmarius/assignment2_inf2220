
03.05.2002
- Frykter avvikling av helsetilbud
- Regjeringen gjør ikke nok for å få bort sykehuskøene og korridorpasientene. Det sier Arbeiderpartiets helsepolitiske talsmann Bjarne Håkon Hanssen etter at helseministeren fredag 3. mai 2002 la fram proposisjonen om sykehusøkonomien.
- Regjeringen gjør ikke nok for å få bort sykehuskøene og korridorpasientene. Det sier Arbeiderpartiets helsepolitiske talsmann Bjarne Håkon Hanssen etter at helseministeren i dag la fram proposisjonen om sykehusøkonomien.
- Regjeringens krav om at sykehusene skal spare inn 1, 3 milliarder kroner på to år, vil kunne få alvorlige konsekvenser i form av nedleggelser eller stenging av avdelinger. Helsereformen ble igangsatt fra nyttår. De nye helseforetakene er nå i ferd med å få organisert sykehussektoren på en bedre måte. I en slik fase er det lite sannsynlig og uhensiktsmessig å pålegge sykehusene så store innsparinger. Jeg frykter at dette kommer til å ramme folk flest gjennom redusert pasientbehandling, sier Hanssen.
Hanssen minner om at Regjeringen Stoltenberg i sitt budsjettforslag for 2002 la opp til en vekst i pasientbehandlingen på 1-2 prosent i år. Nå foreslår helseministeren en vekst på kun en halv prosent.
- Her legger Regjeringen seg på et for lavt ambisjonsnivå i forhold til å få bort helsekøene og bedre helsetilbudet for alle pasientgrupper. Arbeiderpartiet vil fremme forslag om å øke bevilgningene til helsesektoren. Hvor mye, er det for tidlig å si. Nå skal vi behandle saken grundig og komme tilbake med konkrete forslag, sier Bjarne Håkon Hanssen.
