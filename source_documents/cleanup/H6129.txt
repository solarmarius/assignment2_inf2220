
04.09.02
Rød Valgallianse
PENSJONSREFORMEN: USIKKER SOM BØRSEN
-Å sette framtidas pensjoner på børs er både umoralsk og ekstremt usikkert, uttaler RV-leder Aslak Sira Myhre. -Vi kan ikke akseptere at våre gamle skal leve på arbeidet til verdens fattige, og vi kan ikke risikere at verdiskapningen i Norge kastes ut vinduet av jappete finansspekulanter, fortsetter han.
Johnsen-utvalget har idag lagt fram sin foreløpige rapport, og en av de få ting Sigbjørn Johnsen var sikker på, var at pensjonen i framtida må fonderes på en eller annen måte. I de fleste sammenhenger betyr dette å sette pensjonspengene på børs, individuelt eller kollektivt. Oljefondet har tapt over 100 milliarder på ett år på grunn av fallende aksjeverdier, og børskursene verden over ser ut som katastrofeområder. Da er det noe spesielt å påstå at fondering skal gi oss bedre trygghet for pengene våre enn den vi har idag.
