
7/5-02
Odd Roger Enoksen (Sp):
Gjennomslag for SP om bredbåndsutbygging
Et flertall i Stortinget har i dag bedt Regjeringen om å legge framen egen sak om utbygging av bredbåndsnett i områder av landet der markedet i seg selv ikke er sterkt nok til å sikre utbygging.
"Dette er en viktig seier for Distriktsnorge og for Senterpartiet." sier Odd Roger Enoksen. "Vi får nå opp denne debatten og vil gjøre vårt ytterste for å sikre at statlig støtte til bredbåndsutbygging i hele landet."
Senterpartiet har lenge kjempet for et offentlig engasjement for å sikre full utbygging. Det er grunnleggende viktig for næringsutviklingen i distriktene at alle har tilgang til bredbåndsteknologi. Den eneste måten å gjøre dette på er gjennom delvis offentlig finansiering.
Både Stoltenberg-regjeringen og Bondevik II har vært alt for passive i bredbåndspolitikken, der en har forutsatt at markedskreftene skulle sikre utbygging. En slik linje ville kun gitt bredbåndsutbygging i de mest sentrale delene av landet.
Forslaget som ble fremmet av Senterpartiet og SV sikret flertall ved hjelp av Arbeiderpartiet og Fremskrittspartiets stemmer.
