
2003-2007
OPPLAND VENSTRE
Miljø - Nyskaping - Sosialt ansvar
Meir fridom - meir ansvar
Venstre sin politikk, byggjer på eit sosialliberalt grunnsyn, kor frihet for den enkelte må gå samen med ansvar for fellesskapen. Venstre sitt syn på fellesskapen går på tvers av generasjonar, og omfatter alle uavhengig av kjønn, rase, religion og legning. Mennesket har eit ansvar for å overlate et godt livsmiljø og samfunn til komande generasjonar.
Vi trur på eit samhelde bygd på nestekjærleik, omsorg, rettferdig fordeling og respekt for kvarandre.
Den nye fylkeskommunen
Fylkeskommuna spelar ei viktig rolle som eit demokratisk folkevald organ mellom stat og kommune, og den nye fylkeskommuna har fått større ansvar for regional utvekling. Oppland Venstre ynskjer at dette skal skje i nært samarbeid med kommunane i fylke sine seks regionar.
Miljøfylket
Eit hovudmål for Venstre sin politikk er at all produksjon og bruk av ressursar skal skje i pakt med naturen si tåleevne.
Mange miljøspørsmål er globale, som til døme klimaendringar med auka CO2-utslepp. Venstre tar våre internasjonale avtaler på alvor, noko som vil kreve store nasjonale og regionale utsleppsreduksjonar.
Oppland Venstre vil:
Arbeide for overgang til andre energiformer, så som bioenergi, varmepumper og jordvarme
Sikre ei meir stabil energilevering ved:
Endring av energilova
Krav om eit visst fyllingsnivå i magasina
Nytt prissystem for straum
Legge til rette for auka bruk av miljøvennleg drivstoff, så som gass og biodiesel, i kollektivnæringa
Betre og styrka forvaltning av rovdyr. I viktige beiteområde må husdyr prioriterast før rovdyr
Mjøsa må sikkrast som drikkevasskjelde
Auka satsing på nærmiljøtiltak og grøntområde i byar og tettstader
Samferdsel
Eit godt og variert tilbod inna samferdsel er viktig for å halde på bosettinga og arbeidsplassane i Oppland. Eit mål for all transport er at den skal skje på ein mest mogleg miljøvennleg måte. Midla må i auka grad rettast inn mot trafikktryggleik, betring av miljøet, vegvedlikehald og betring av vegstandarden.
Oppland Venstre vil:
At fylke sine fire stamveger, E6, E16, E139 og RV4, samt fylkesvegene, får ein betre standard
Oppretthalde og styrke Leirin Flyplass
Legg til rette for meir gods frå veg til jernbane
Ha eit godt tilbod på Gjøvik-, Dovre- og Raumabana
Ha eit godt busstilbod i heile fylket
Skapande kulturliv
Kultur gjev kvardagen innhald og skaper samhald mellom mennesker.
Oppland Venstre vil:
Legge til rette for koblinger mellom kultur og reiseliv, samt kultur og helse
Gje idretten si forebyggjande rolle større vekt
Innføre eit elektronisk kulturkort for ungdommar
Ta kulturen aktivt i bruk ved integrering av innvandrarar
Vidareutvikle arbeidet med musikkarkiva og formidling av lokalt tradisjonsstoff
Styrke og legge til rette for ei samordning av skole- og folkebiblioteka
Styrke våre regionale museum og samordninga dei i mellom
Nyskaping - næringsliv - gründere
Oppland har rike naturgjevne føremon innanfor jordbruk, skogbruk, reiseliv og utmarksnæring. Næringsverksemd må byggje på god kunnskap om naturen si tålegrense.
Nyskaping i næringslivet krev aktivt samspel mellom utdanning, forskning og investorar.
Oppland Venstre vil:
Betre rammevilkår for næringslivet
Satse på miljøvennleg næringsutvikling
Arbeide aktivt for å flytte statlege arbeidsplassar hit
Satse spesielt mot ungdom ved at alle til dømes får tilbod om å ta del i elevbedrifter
Arbeide for ei betre sosial tryggleik for gründere/småbedriftseigarar
Satse spesielt på kvinnelege gründarar
Landbruk
I Oppland er det viktig å oppretthalde eit desentralisert landbruk med ein variert og allsidig drift.
Oppland Venstre vil:
Ha meir fokus på rein mat, i staden for lågere pris.
Stimulere til økologisk landbruk gjennom auka bruk av tilskotsordningar og eit betre rettleiingsapparat
Legge større vekt på forbrukarane sine interesser og ynskjer
Satse på kvinner og ungdom si kompetanse i bygdeutvikling/nyskaping
Medverke til å fremme auka mangfold i landbruket, knytt til grønn omsorg, reiseliv og småskala produksjon
Utdanning
Oppland Venstre vil behalde ein god skule for elevane.
All ungdom har rett til vidaregåande utdanning utan omsyn til økonomi og bustad. Vidaregåande skuler må i størst mogleg grad lokaliserast slik at elevane ikkje må flytte frå heimen.
Oppland Venstre vil:
Samarbeid mellom dei vidaregåande skulene i våre regionar er nøkkelen til eit godt linjetilbod for elevane
Innføre ein læringsmiljølov som omfattar inneklima, fysiske, psykiske og sosiale tilhøva, samt elevane sin samråderett
Ha regionstyrte skular i eit samspel mellom elevar, lærarar, føresatte og folkevalde
Utvide den stipendordninga vi i dag har, slik at ingen må ha lån for å gjennomføre vidaregåande skule
Endre fråværsreglane slik at elevar over 18 år får større ansvar for eiga læring
At folkehøgskulane vert tatt vare på som ein viktig og sjølvstendig del av utdanningssystemet
Tryggleik for helsetilbodet
Venstre vil ha eit godt helsetilbod i heile fylket.
Hovudansvaret for helsetilbodet i Oppland ligg no hjå Helse Øst.
Oppland Venstre vil:
Stille krav om ein snarleg evaluering av Helseforetak Innlandet
At regionale føde- og sjukehustilbod oppretthaldast
Arbeide for å styrke luftambulansen på Dombås
At fylkeskommuna samarbeider med kommunane når det gjeld rusomsorg
At Helse Øst vert pålagt å vera meir opne, slik at innbyggjarane kan få større innsyn i drifta av helsetenestene i fylket
