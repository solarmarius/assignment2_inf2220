
21.06.02
Vegard Martinsen, (DLF)
Svært få tror på politikerne
"De spurte i en meningsmåling Opinion har gjort for Aftenposten denne uken, tror ikke på at løftene om full barnehagedekning innen utgangen av 2005 og en maksimal foreldrebetaling på 1500 kroner i måneden fra 1. august 2004 vil bli gjennomført etter planen. Bare 10 prosent tror løftene blir innfridd, mens 4 prosent svarer at de er usikre."
Det som er viktigst for politikerne er å bli valgt. For å bli valgt lover de velgerne gull og grønne skoger. Men to spørsmål er det for få som tar tilstrekkelig hensyn til: Hvordan blir løftene finansiert? Vil politikerne klare å innfri løftene?
Løftene finansieres av velgerne selv, og disse løftene er av typen "betal en krone mer i skatt og få melken 50 øre billigere". Sagt på en annen måte: politikere er ikke i stand til å disponere folks penger på en fornuftig måte. Dersom folk hadde fått beholde sin penger selv, ville pengene blitt brukt langt mer effektivt, og velstanden ville ha vært høyere for alle.
Men det andre poenget, at politikere aldri klarer å innfri sine løfter, det begynner folk nå å bli klar over. I den nevnte saken i Aftenposten er det 86% av de spurte som ikke tror at politikerne vil klare å innfri sine løfter. Dette er lovenede, for dette er første skritt i retning av en fundamental forandring samfunnet.
DLF ønsker et samfunn med frihet og ansvar for den enkelte, og hvor poltikerne ikke er en gruppe mennesker som for egen prestsje og posisjons skyld forsyner seg av folks penger med tomme løfter om at de skal brukes til gode formål, og isteden bruker en betydelig del pengene på seg selv, sine kontorer, sine reiser, sine seminarer og sine prestsjeprosjekter, mens folk flest lider under pengemangel og blir arbeidsløse, trygdemottagere, står i sykehuskø, osv.
