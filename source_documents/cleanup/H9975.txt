
12.03.2006
Senterpartiets landsstyre
Uttalelse
Offensiv satsing på fornybar energi
Senterpartiets landsstyre forutsetter at Regjeringen raskt får på plass ordninger som bedrer rammevilkårene for miljøvennlig energiproduksjon i Norge. De nasjonale ordningene må kunne framskaffe minst like mye ny fornybar energi som et svensk-norsk sertifikatsystem ville ha gitt. I ordningen med grønne sertifikater inngikk ikke bioenergi. Dette må på plass i vår nasjonale satsing.
Det må legges til rette for langsiktige og forutsigbare virkemidler for å utløse ny elektrisitetsproduksjon fra mini-, mikro- og småkraftverk og fra vind. I tillegg må det på plass
en helheltlig satsing som stimulerer til bygging av infrastruktur for bioenergi og fjernvarme. Dette for å tilrettelegge for en mer fleksibel energiforsying. Senterpartiets landsstyre mener vi må vri mer av vårt behov for oppvarming fra bruk av elekstrisitet over til bioenergi og fjernvarme. Byggforskriftene må inneholde krav om tilrettelegging for vannbåren varme i bygeprosjekter.
En forbedret investeringsstøtte gjennom Enova, et eget norsk sertifikatmarked eller en garantert minstepris på grønn elektrisitet og varmeleveranser fra bioenergi, kan være aktuelle løsninger hver for seg eller i kombinasjon. Det er også nødvendig å gjennomføre en betydelig utbygging og opprustning av linjenettet for å kunne ta imot ny produksjon.
Økning i produksjon av fornybar energi vil bety mye både for å forbedre den nasjonale kraftbalansen, få til en mer fleksibel energiforsying og gi muligheter for arbeidsplasser og verdiskaping over hele landet. Det er god næringspolitikk, god energipolitikk og god distriktspolitikk.
Satsing på ny, ren energi, må være en dugnad hvor både forbrukere, produsenter og staten deltar. Senterpartiet mener deler av kostnadene må tas av de store etablerte kraftprodusentene som også må ta et større ansvar for bedre forsyningssikkerhet.
og reiseliv er viktige næringer i nord som avhenger av ren natur og god
