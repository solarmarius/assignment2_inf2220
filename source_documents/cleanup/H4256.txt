
søndag 23. august 1998 12:58:45
Venstres sentralstyre:
------
Stabil økonomi er viktigst
I en situasjon med lave oljepriser og et kraftig ytre press mot den norske krone, er den politiske hovedoppgaven å stabilisere økonomien og dermed redusere rentenivået.
Venstres sentralstyre har full tillit til at regjering vil tilpasse statsbudsjettet til situasjonen i norsk økonomi. Det er ingen motsetning mellom å legge fram et stramt budsjett og et budsjett med en betydelig sentrumsprofil.
Alle partier - både i regjering og opposisjon - må vise vilje til ansvarlighet, og sette hensynet til landets økonomi foran egne partimarkeringer.
