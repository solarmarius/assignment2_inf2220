
19. mai 2003
FrP
Stortingsrepresentant Per Sandberg
Krever svar på Krekars advokatregning
Stortingsrepresentant Per Sandberg har i dag stilt et skriftlig spørsmål til statsråd Erna Solberg hvor han ber henne bekrefte, eller avkrefte hvorvidt mullah Krekars advokatregning er betalt av departementet. Jeg har fått henvendelser om at dette kan være tilfelle, sier Sandberg. Fylkesmannen har som kjent avslått å betale den skyhøye regningen.
Per Sandberg sier han har fått henvendelser om at den skyhøye regningen skal være betalt av departementet, etter at fylkesmannen i Oslo og Akershus avslo å gjøre det samme.
- Jeg har stor interesse i å få avklart dette, siden det vil være uholdbart at enkelte asylanter kan få dekket store advokatutgifter bare fordi de er rikskjendiser, sier Sandberg.
Sandberg mener det ville være svært uheldig dersom det viser seg at mullah Krekar har fått en slik særbehandling, og ser frem til å få alle opplysninger i saken. Da fylkesmannen avslo å betale advokatregningen beløp den seg til 400.000, det er all grunn til å anta at den har blitt vesentlig høyere, mener han.
Erna Solberg har i henhold til regelverket for skriftlige spørsmål 7 dager på seg til å besvare Per Sandbergs spørsmål.
