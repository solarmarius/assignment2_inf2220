
1.5.97:
Anne Enger Lahnstein,
KOMMENTAR TIL STATSMINISTER JAGLANDS UTTALELSER 1. MAI
- Det virker som om Statsminister Thorbjørn Jagland med sine uttalelser 1. mai senker terskelen for å gå av. Det er behov for en ny regjering og en ny kurs og dette øker sjansene. Sentrumspartiene er i dag det realistiske alternativet til dagens Ap-regjering. Senterpartiet vil ikke bidra til at Høyre kommer inn i regjeringskontorene og en sentrumsregjering må være et alternativ til både Arbeiderpartiet og Høyre, sier Senterpartiets leder Anne Enger Lahnstein i en kommentar.
- En sentrumsregjering må føre en aktiv politikk, bl.a. når det gjelder helse og eldreomsorg, distriktspolitikk og miljø og det vil derfor ikke være rom for skattelette, sier Lahnstein.
- Det er nytt at Jagland og Arbeiderpartiet ikke utfordres av Høyre, men av sentrumspartiene. Jagland vil gjerne tilbake til den gamle to-blokk-tenkningen, men det er et nytt politisk landskap, sier Senterpartiets leder Anne Enger Lahnstein.
