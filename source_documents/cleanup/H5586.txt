
21/2-02
Venstres stortingsgruppe
Felles Frp - SV-budsjett?
- Det er positivt at det er enighet i Stortinget om at barnehageprisene skal ned, men SV og Fr.p kaster blår i øynene på folk. Eller skal de to partiene fremme felles budsjettforslag for 2003?
Dette sier May Britt Vihovde, Venstre, etter at SV og Fr.p sto fram med felles forslag om å sette barnehageprisene ned til 1.500 kroner fra 1. januar 2003.
- De to partiene vet at både regjeringspartiene og Arbeiderpartiet er enig i forslaget, men de vet også at det er helt urealistisk å gjennomføre det så fort. Derfor er dette bare tradisjonell overbudspolitikk fra politikkens tribunepartier.
Spørsmålet som må stilles etter gårsdagens utspill, og som ­ merkelig nok ­ ingen medier konfronternte dem med, er om de to partiene akter å fremme felles budsjettforslag til høsten. Uten å sette forslaget inn i et helhetlig budsjett har det ingen verdi, og blir bare politisk propaganda, sier Vihovde.
Samarbeidsregjeringen har som mål å få barnehageprisen ned på det nivået som er nevnt i løpet av denne stortingsperioden, og det har en helt annen troverdighet enn det som Fr.p og SV nå kommer med, sier May Britt Vihovde, Venstres medlem i Stortingets finanskomité.
