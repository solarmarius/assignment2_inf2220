
17. desember 1999
Torny Pedersen
- Mer hjelp til eiere av verneverdige eiendommer
- Det offentlige må hjelpe og legge bedre til rette for de som eier verneverdige hus og eiendommer. Det sier stortingsrepresentant Torny Pedersen etter at Odelstinget i går behandlet kulturminneloven i Odelstinget.
- Kulturminnepolitikken er i dag altfor passiv, og den står ikke i forhold til det engasjement som enkeltpersoner, organisasjoner og institusjoner legger for en dag. Dagens kulturminnepolitikk må moderniseres og erstattes av en politikk der likeverd og god dialog er de grunnleggende prinsippene. Storsamfunnet må bli flinkere til å lytte til folk når nye planer skal lages. Det er historien til lokalsamfunnene som er gjemt i fornminnene, derfor er det viktig at lokalmiljøene er med. Dette håper jeg kulturminneutvalget legger stor vekt på i sitt arbeid med utformingen av en eventuell ny og bedre kulturminnepolitikk, sier Pedersen.
