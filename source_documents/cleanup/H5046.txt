
22/8-01
Geir Olsen
Fotball i valgkampen: Venstres Ozonlaget FK slo Aps Spartacus: Snudde 0-2 til 9-3!
Ozonlaget er Venstres fotballklubb og Spartacus Arbeiderpartiets. I går møttes de til seriekamp i Oslo fotballkrets 7-erserie, 2. divisjon.
- Det er alltid nerve og knallharde taklinger når vi to møtes. - Vi vant vårkampen 4-3, og nå var Spartacus så oppsatt på revansj at de stilte med en av sine egne som dommer. Typisk sosialdemokratisk samrøre - men det hjalp dem ikke, sier målvakt Geir Olsen som også styrer valgkampen fra generalsekretærkontoret på Venstres Hus.
Spartacus knallåpnet på Ekeberg og ledet 2-0, men Ozonlaget kom voldsomt mot slutten av kampen og vant hele 9-3, etter 4-2 ved pause.
- Det er i valgkampen som fotballkampen: Venstre lar seg ikke knekke av å ligge dårlig an og at motstanderne kontrollerer maktapparatet. Vi vinner til slutt uansett, avslutter Olsen.
