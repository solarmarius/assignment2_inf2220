
16.07.01
Kristin Halvorsen:
Sosialistisk Venstrepartis Pressetjeneste
STORTINGSFLERTALLET ER ENIGE MED INGEBRIGTSEN OG JENS MÅ BE DE FATTIGE OM UNNSKYLDNING.
- Alle partiene på Stortinget - utenom SV - er enige med Sosialminister Guri Ingebrigtsen i at barnetrygden og kontantstøtten skal behovprøves for sosialklienter men ikke for verken milliardærer eller millionærer, sier SV-leder Kristin Halvorsen. Da Stortinget behandlet denne saken 5. juni ble SV stående alene om å foreslå at denne hjerteløse forskjellsbehandlingen skulle avskaffes.
De andre partiene har så langt lukket ørene for SVs forslag om å bekjempe fattigdommen i Norge. Nå slår også Oslo-biskopen Gunnar Stålsett i bordet. - Hvis dere ikke er villige til å høre på SV - så hør i det minste på biskopen, sier Kristin Halvorsen med klar adresse til samtlige av landets mannlige statsministerkandidater.
- Når sosialministeren setter likhetstegn mellom narkomane og sosialklienter legger hun sten til byrden for alle dem som slite med dårligst økonomi, sier Kristin Halvorsen. - Statsministeren må snarest komme på banen å be alle landets fattige om unnskyldning på vegne av sosialministeren og regjeringa, før dette stempelet får feste seg, sier Kristin Halvorsen. - Samtidig må han endre hele Arbeiderpartiets politikk overfor de fattigste. Det er svært tungt for det mindretallet som må stå utenfor og ikke kan delta på det de fleste andre kan. Å ha elendig økonomi over lang tid fanger folk i fattigdomsfeller og hjelper ikke folk ut i arbeid og utdanning. Dessuten går fattigdom i arv, sier Kristin Halvorsen. - Det betyr at det er særlig viktig å bekjempe fattigdom blant barn og ungdom.
