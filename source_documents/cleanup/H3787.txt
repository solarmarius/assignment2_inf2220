
30.5.97:
Johanne Gaup,
SENTERPARTIET BER REGJERINGEN VURDERE TILTAK FOR Å DEMPE FLYPRISENE I NORD-NORGE
I forbindelse med behandlingen av Norsk luftfartsplan har Senterpartiet tatt opp følgende forhold som berører flytilbudet i Nord-Norge:
Senterpartiet ber Regjeringen vurdere tiltak for å dempe flyprisene i Nord-Norge. Bakgrunnen er den store prisøkning på flybilletter i området.
Senterpartiet går inn for at det settes i gang planlegging av ny flyplass i Kautokeino.
Jeg er skuffet over at de andre partiene ikke støttet opp om våre forslag, sier Johanne. Hun viser også til at Senterpartiet ved behandlingen av Revidert nasjonalbudsjett vil vurdere tiltak for å dempe avgiftene for landing med charterfly på Banak lufthavn, for å styrke reiselivstrafikken til Nordkapp.
