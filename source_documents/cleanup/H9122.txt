
Ventres stortingsrepresentant May Britt Vihovde
Advarer SV mot kriminalisering av sex-kjøp
SV`s landsmøte ser ut til å gå inn for kriminalisering av horekunder. Venstres May Britt Vihovde advarer SV sterkt mot å gå inn for dette.
- Dette fører i realiteten til en kriminalisering av de prostituerte selv, sier Venstres May Britt Vihovde
- I Venstre har vi et krystallklart standpunkt mot kriminalisering som Regjeringa stiller seg fullt og helt bak. Mens SV moraliserer og strides internt om kriminalisering av sex-kjøp, jobber Regjeringa med sosialpolitiske tiltak for å få kvinner ut av prostitusjon, sier Venstres Vihovde
- Sosiale problemer som prostitusjon løses ikke gjennom straffeloven, men gjennom dialog med de prostituerte selv og sosialpolitiske virkemidler. Den dialogen har Venstre og vi jobber med en del sosialpolitiske tiltak i samarbeid med de prostituerte selv, sier Vihovde.
- Å møte utfordringer og problemer med moralisme, forbud eller påbud
er noe Sosialistisk Venstreparti har lang tradisjon for, men det er ikke alltid like effektivt. Et forbud vil øke hallikenes makt over kvinnene, øke faren for overgrep mot de prostituerte og vanskeliggjør politiet sitt arbeid med å beskytte kvinnene mot vold og overgrep.
Prostitusjon har mange nyanser og spenner fra Lilja 4 ever til Pretty Woman. De prostituerte er like ulike og har like forskjellige behov som folk flest. Da kreves det en politikk som baseres på hva den enkelte prostituerte selv har behov for å komme seg ut av prostitusjonen, ikke gjennom forbud og moralisme, avslutter Vihovde.
