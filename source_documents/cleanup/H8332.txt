
04.05.2004
ARBEIDERPARTIETS STORTINGSGRUPPE
Svenske parlamentarikere besøker Stortinget
De sosialdemokratiske medlemmene i den svenske Forsvarskomiteen, Försvarsutskottet, besøker tirsdag 4. mai Stortinget.
Besøkets formål er at sosialdemokrater fra Sverige og Norge skal utveksle synspunkter og foreta en meningsutveksling om aktuelle tema som omstilling av begge lands forsvar, internasjonale operasjoner, og kjøp av nye kampfly med mer.
Vertskap for besøket er Forsvarskomiteens leder Marit Nybakk fra Arbeiderpartiet.
- Sverige har også store utfordringer i sin forsvarsstruktur, og jeg gleder meg til å få impulser til den omstilling som Forsvaret er inne i, og ikke minst få høre mer om det svenske alternativet når det gjelder kjøp av nye kampfly, sier Marit Nybakk.
