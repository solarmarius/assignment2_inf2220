
Tirsdag 4. januar 1994
Stortingsrepresentant Are Næss (KrF, Hordaland):
Til redaksjonen!
Are Næss har permisjon fra sin stilling som professor i medisin mens han er stortings-representant. Han kan nås på telefon 56 58 61 77 eller på mobiltelefon 94 38 38 60.
KrF-Press
BARN SKAL IKKE HA MØDRE SOM ALDRI BLE FØDT!
Planene om å overføre egg fra aborterte jentefostre til ufrivillig barnløse kvinner er en uhyggelig overskridelse av etiske grenser som vil medvirke til å bryte ned respekten for livet og menneskeverdet. Slik virksomhet er også med på å bryte ned respekten for biomedisinske forskning.
Bioteknologi og annen avensert biomedisin stiller oss overfor vanskelige etiske problemstillinger. Dette er ikke et slikt vanskelig problem. Her må det være enkelt å si et klart og bestemt nei!
Stortingets flertall har gått imot donasjon av eggceller fra levende kvinner.
Jeg vil anta at Stortinget enda mer ettertrykkelig vil avvise tanken på å gjøre døde fostre til biologiske mødre - at barn skal få en biologisk mor som aldri ble født!
