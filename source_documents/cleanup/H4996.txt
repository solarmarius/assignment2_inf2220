
Stortinget, 6. august 2001
Per-Kristian Foss
Lavere rente med Høyre
"Høyres mål om lavere skatter og avgifter er god politikk for alle landets låntagere. For låntagerne blir det en dobbel gevinst, med både lavere skatter og avgifter og lavere rentenivå enn det vil bli med Arbeiderpartiets politikk," sier Høyres finanspolitiske talsmann Per-Kristian Foss i en kommentar til NRKs innslag i dag.
I følge NRK mener sjeføkonom Øystein Dørum i DnB Markets, analysesjef Marius Lømo i Nordea Markets og sjeføkonom Knut Anton Mork i Handelsbanken at Høyres mål om å gi skatte- og avgiftslettelser vil føre til lavere rente enn vi vil få ved å følge Arbeiderpartiets politikk.
Det er flere effekter som fører til at Høyres politikk vil gi lavere inflasjon enn Arbeiderpartiets politikk, og dermed legge grunnlaget for lavere rente. Når folk flest får beholde mer av sin egen inntekt, vil de bruke en del av pengene på å kjøpe varer og tjenester fra utlandet, - mer enn om det offentlige bruker pengene i Norge. Dette gir mindre press i økonomien, og inflasjonen blir lavere. Videre vil reduserte skatter og avgifter innebære at folk flest kan få reell lønnsøkning med lavere nominell lønnsvekst, og bedriftene får lavere skattetrykk. Dermed får næringslivet redusert kostnadsvekst, og behøver ikke sette opp prisene så mye som de ellers ville gjort.
som på sikt er den virkelige trusselen mot velferdssamfunnet." avslutter Foss.
"Samtidig er det åpenbart at vi må sette ned skatter og avgifter for å bevare og videreutvikle et sterkt norsk næringsliv, i konkurranse med bedrifter fra andre land. I verden rundt oss settes skatter og avgifter ned i et høyt tempo. Skal vi unngå å sakke akterut må vi følge etter. Alternativet er ikke å fortsette som i dag, slik Arbeiderpartiet tror. Dersom vi ikke setter skattene og avgiftene kraftig ned vil vi over tid kraftig svekke grunnlaget for verdiskaping. Derfor er det Arbeiderpartiets politikk
