
2.3.2006
Venstres stortingsgruppe og nestleder i Stortingets transport- og kommunikasjonskomite Borghild Tenden (V)
Tar høyhastighetsbane opp med samferdselsministeren
Jernbanestrekningen Oslo-Gøteborg er i ferd med å bli utkonkurrert av buss, bil og fly. En høyhastighetsbane tilpasset norske forhold kan bringe reisetiden ned til to og en halv time. En storsatsing på en konkurransedyktig infrastruktur for miljøvennlig og ressurssparende gods- og persontrafikk er Venstres hovedprioritet i samferdselspolitikken og en av de viktigste nasjonale oppgavene fremover.
- Strekningen Oslo - Gøteborg er landets hovedtransportåre mot Europa. Derfor forventer Venstre at Stoltenberg II viderefører arbeidet som er igangsatt av Bondevik-regjeringen i forbindelse høyhastighetsbane. Regjeringen må bevilge midler enten over revidert budsjett eller over statsbudsjettet for 2007 for å sikre jernbanens konkurranseevne mellom Oslo og Gøteborg, krever nestleder i Stortingets transport- og kommunikasjonskomite Borghild Tenden (V).
Hun tar nå saken nå opp med samferdselsministeren
- I Soria-Moria erklæringen lover Regjeringen å styrke togforbindelser i Skandinavia. Vi forventer nå handling fra Regjeringen, sier Tenden, sier Tenden
- Det er allereder planlagt betydelige investeringer på Østfoldbanen i tiden som kommer. Her bør man se investeringene i sammenheng. NSB har allerede materiell som er tilpasset høyhastighetsbane for norske forhold. Det er skinnegangen det nå skorter på, og dette er myndighetenes ansvar, avslutter Venstres Tenden.
