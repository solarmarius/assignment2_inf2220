
12.10.2004
Magnhild Meltveit Kleppa (Sp)
Frivillighetslinjen må ligge fast
Det er lokale folkevalgte og innbyggerne selv som må avgjøre hvorvidt kommunene skal slå seg sammen eller ikke. En sentralstyrt kommunereform slik Ena Solberg og representanter for distriktskommisjonen ønsker, vil gi dårlige løsninger for folk flest. Dersom kommuner etter grundige lokale prosesser kommer til at de kan gjøre en bedre jobb for innbyggerne sammen enn hver for seg vil det være hensiktsmessig for de å slå seg sammen. Likevel vil jeg advare både mot kostnadene knyttet til slike omstillinger, og ikke minst til konsekvenser som for eksempel sentralisering av skole- og omsorgstilbud.
