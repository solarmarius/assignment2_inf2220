
Tirsdag 28. september 1993:
NY POLITISK SEKRETÆR I KrFK
Sentralstyret i Kristelig Folkepartis Kvinner har ansatt Mona Iren Enstad i halv stilling som politisk sekretær i Kristelig Folkepartis Kvinner. Mona Enstad tiltrer stillingen i løpet av oktober måned.
Den nye politiske sekretæren i KrFK er 41 år gammel, er gift og har tre barn. Hun var offiser i Frelsesarmeen fra 1972 til 1985. Senere har hun arbeidet med regnskap og administrasjon ved eldresentre, barnehjem og skoler. Stillingen i KrFK skal kombineres med studier på kommunallinjen ved Norges Kommunal- og Sosialhøgskole, der hun er ferdig sommeren 1994.
Mona Enstad har hatt en rekke verv i Norges Speiderforbund, både lokalt og som kretsleder i Østre Østfold Krets. Hun representerer Kristelig Folkeparti i hovedutvalg for Helse- og sosialsaker i Askim kommune.
