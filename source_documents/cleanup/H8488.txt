
Dato: 16. juni 2004
FrPs formann, Carl I. Hagen
Terrordømt Krekar: - Reis hjem - eller bli utlevert!
- Etter dagens terrordom mot Mullah Krekar er saken enkel: enten reiser han frivillig hjem til Irak umiddelbart, hvis ikke bør Norge utlevere ham til jordanske myndigheter. Det sier FrPs formann Carl I Hagen.
- Etter denne terrordommen er det med andre ord ingen grunn til at Mullah Krekar skal få fortsatt opphold i Norge.
Hagen presiserer også at han ikke kan se at en slik reaksjon fra norske myndigheter vil være i strid med internasjonale konvensjoner.
- Dersom det mot formodning skulle vise seg å være tilfelle får disse enten endres eller så får Norge tre ut av de. Alt annet vil jo bli oppfattet som om Norge er et fristed for internasjonale terrorister, avslutter Hagen.
