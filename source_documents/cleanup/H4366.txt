
onsdag 9. august 2000 14:09:06
---
Boligeiere må få kompensert renteøkningen
- Dersom renteutviklingen fortsetter, må dette få konsekvenser for bl.a. boligskatten, sier Venstres leder Lars Sponheim i en kommentar til dagens vedtak i Norges Bank om å sette opp renten med 0,5%.
Det er klart at renteøkninger rammer unge i etableringsfasen med høye boliglån ekstra hardt og vi må se på tiltak som kan kompensere for dette, sier Sponheim.
-Ap-regjeringens forslag om skjerpet boligbeskatning for boligeiere i sentrale strøk er, i lys av dagens renteøkning, meningsløs og alt annet enn en solidarisk politikk, mener Venstres leder.
Venstres sentralstyre er samlet til møte på Clarion Tyholmen Hotel i Arendal i helgen og vil bl.a. diskutere tiltak i forbindelse med høstens statsbudsjett i lys av dagens renteøkning.
Oslo, 9. august 2000, kl. 14:00
