
Ø Stortinget, 6. oktober 2003
Jorunn Ringstad, Sp
Senterpartiet vil kjempe for Årdal og Høyanger
Vi kan ikkje sitje stille å sjå at Hydro vurderar nedlegging av verksemda i Årdal og Høyanger, seier Jorunn Ringstad. Her er det ikkje berre tale om arbeidsplassar, men å ta ansvar for at eit heilt samfunn skal kunne overleve.
I dagens trontaledebatt, la Senterpartiets parlamentariske leiar, Marit Arnstad fram forslag om å be regjeringa gå i drøftingar med Hydro ASA med siktemål å sikre vidare drift av konsernets verksemd i Høyanger, Årdal og Karmøy. Regjeringa må saman med Hydro drøfte rammene slik at ein kan få modernisert aluminiumsverka og drifta kan vidareførast.
Her har mange politikarar vore ute med store lovnader i valkampen, og no må partia ta ansvar for det dei sjølv har sagt og støtte det forslaget for Senterpartiet har fremma. Ein må ta på alvor dei utfordringane som Hydro har for å kunne drive vidare, men ein må kunne finne løysingar slik at resultatet ikkje vert nedlegging, seier Ringstad.
