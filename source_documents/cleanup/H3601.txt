
28.10.99
Ågot Valle:
Sosialistisk Venstrepartis Pressetjeneste
Utenriksministeren positiv til SV-initiativ
Utenriksministeren svarte i Stortinget i dag på SVs initiativ om en fredskonferanse for kurderne.
Det var positivt at Wollebæk ikke avviste dette initiativet, men derimot viste interesse for det, sier Ågot Valle. Det er nå viktig at vi opprettholder et press mot norske myndigheter for å holde kurderspørsmålet på dagsorden.
Utenriksministeren viste også til at Norge nå arbeider for å få gjort en levekårsundersøkelse i det aktuelle området. Et slikt initiativ er positivt, da det vil øke kunnskapen om problemene kurderne opplever.
SV vil fortsette arbeidet for en varig løsning for hele regionen, blant annet gjennom å passe på at UD følger opp spørsmålet.
