
Stortinget, 30. mars 2001
PRESSEMELDING fra Bent Høie, stortingsrepresentant fra Høyre
Høyre støtter Bellonas krav om tiltak mot algespredning
For å hindre spredning av giftalger langs resten av norske kysten støtter Høyre Bellonas krav om et midlertidig forbud mot ballasttanking i de områdene som er angrepet av giftalgen.
"Høyre er bekymret for at ballasttanking i dette området kan føre til en ytterligere spredning langs kysten. Dette vil få dramatiske konsekvenser for oppdrettsnæringen og vil kunne ha langsiktige skadevirkninger på denne svært viktige næringen," sier Bent Høie fra Høyre.
"Høyre krever at Miljøvernministeren straks, i samarbeid med de berørte parter, igangsetter nødvendige tiltak for å hindre en ytterligere spredning," sier Bent Høie fra Høyre.
