
08.02.2002
stortingsrepresentant Jan Arild Ellingsen ( FrP )
Nok er nok
12000 asylsøkere som kom til Norge i 2001 mangler identitetspapirer.
Det er 85 % av de 15000 asylsøkere som kom til landet i fjor.
Jan Arild Ellingsen, justispolitisk talsmann i FrP, er rasende og oppgitt over den nedslående utvikling og ansvarlige myndigheters ansvarsfraskrivelse.
- Situasjonen har lenge vært ute av kontroll, dette bekrefter det ytterligere, derfor er det forstemmende at vi har en Kommunalminister som sier at norsk asylpolitikk er på skinner, og at både Kommunaldepartementet og Justisdepartementet gir uttrykk for at dette ikke er noe problem, uttaler Stortingsrepresentant Jan Arild Ellingsen.
Hittil i år har Norge opplevd en tredobling i antall asylsøkere som har kommet til landet.
- Norge ligger åpent for kriminelle og eventuelle terrorister, og norske myndigheter står handlingslammede. Derfor burde man gå inn for at asylsøkere uten identitetspapirer umiddelbart blir avvist og sendt tilbake til siste destinasjon.
Vi må ta kontrollen over eget territorium tilbake Nok er nok!, sier Jan Arild Ellingsen krystallklart.
