
15. mai 2003
Partileiar i Kristeleg Folkeparti
Valgerd Svarstad Haugland
Kommuneproposisjonen for 2004: Auka handlingsrom for kommunane
Vi har stor tiltru til kommunepolitikarane våre, og legg difor opp til ein markert vekst i dei frie inntektene til kommunane i 2004 på reelt 2 ¼ milliardar kroner. I Regjeringas forslag blir veksten i dei samla inntektene på mellom 3 ¾ og 4 ¼ milliardar kroner, seier Valgerd Svarstad Haugland.
- For Kristeleg Folkeparti er det viktig å styrka lokaldemokratiet og auka handlingsrommet til kommunane. Gjennom framlegget til Kommuneøkonomiproposisjonen for 2004, syner Regjeringa vilje til å auke den økonomiske handlefridomen, forenkle regelverket, og betre forholda for å tenkje nytt i næringsverksemd, seier partileiaren i KrF.
Samstundes foreslår vi at 15 øyremerka tilskot, tilsvarande om lag 8 milliardar innlemmast i dei frie midla til kommunane. For perioden 2005  2007 vil omfanget av øyremerka middel bli redusert med ytterlegare 9 tilskot, tilsvarande om lag 3 millionar kroner.
- Auka velferd er ein hovudprioritet for KrF. No tek vi eit viktig skritt for å snu ein negativ trend med sterk statlig styring. Det er i kommunen folk bur. I lokalsamfunnet blir kulturen skapt, her veks borna opp, arbeidsplassar blir etablert og her får dei eldre omsorg. Lokalt sjølvstyre og ein betre kommuneøkonomi er difor ein viktig føresetnad for KrF sin verdipolitikk, seier Valgerd Svarstad Haugland.
- Regjeringas mål for lokalpolitikken er mellom anna å gi innbyggjarane høve til å påvirka dei politiske vedtaka som blir tatt for lokalsamfunnet. Dei som skal nytta dei lokale tenestene og kjenner tilhøva, er dei som gjer dei beste prioriteringane. Tiltru, ansvar og fridom skal være kjenneteikn på lokalpolitikken vår, som òg gjer det meir interessant å ta del i lokalpolitikken, understrekar partileiaren.
