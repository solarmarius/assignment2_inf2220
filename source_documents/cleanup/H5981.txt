
12.06.02
Stortingsrepresentant Jorunn Ringstad (Sp):
Glede over fortsatt rutedrift
Senterpartiet er svært fornøgd med at det no er fleirtal på Stortinget for å oppretthalde rutedrifta på flyplassane i Vardø, Narvik og Fagernes.
Sp, Ap og SV har heile tida sagt at det ikkje er riktig å leggje ned nokon av dei tre flyplassane no. I går slutta også Frp seg til dette. - Vi har heile tida meint at eventuell nedleggjing av rutedrift eller flyplassar må skje etter ei heilskapleg vurdering i Nasjonal transportplan, seier Senterpartiets Jorunn Ringstad.
Ved sist behandling av Nasjonal transportplan understreka Senterpartiet at dei regionale flyplassane er viktige for næringsliv og busetjing i distrikta. -Vi slo fast at det må gjerast ei grundig vurdering av konsekvensane før flyplassar blir lagt ned eller rutedrifta blir innstilt, seier Jorunn Ringstad. Det må då ha skjedd andre forbedringar i transportnettet, slik at ikkje dei aktuelle regionane får eit dårlegare transporttilbod
