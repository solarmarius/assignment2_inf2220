
17.10.2003
Arbeiderpartiets kvinnebevegelse
Regjeringen trenerer
Arbeiderpartiets kvinnebevegelsen krever at regjeringen tar initiativ for å rydde opp i det ufrivillige deltidsarbeidet, uten ytterligere forsinkelser. De mener det er trenering når Regjeringen vil sette ned et utvalg for å se på saken.
Dette går fram av denne uttalelsen vedtatt av ledermøte 16. - 17. oktober 2003:
"Regjeringen ønsker nå å nedsette et utvalg som skal kartlegge forekomsten av uønsket deltid, for deretter å eventuelt komme med forslag til hvordan dette kan reduseres.
Dette er en sløsing med tid og ressurser fordi tallene fra LO og SSB allerede er klare på dette området. 26 prosent av de sysselsatte jobber deltid. Fire av fem deltidsansatte er kvinner, og over 70 prosent av disse oppgir at de ønsker å jobbe mer.
Arbeidsgivere må i stedet for å utlyse små stilingsbrøker slå sammen stillinger. Ledige stillingsbrøker bør først tilbys de som allerede er ansatt i deltidsstillinger.
Kommunene må utarbeide en forpliktende lokal strategi for å sikre at heltid blir en rettighet.
Deltid må fortsatt være en mulighet for de som ønsker det.
Kvinnebevegelsen krever at regjeringen tar initiativ for å rydde opp i det ufrivillige deltidsarbeidet, uten ytterligere forsinkelser!"
