
21.08.2001
Det norske Arbeidarparti
Solveig Torsvik
Venleg helsing
Svar på ordførarbrev om lokalsjukehus
Ein del ordførarar har gått saman og sendt spørsmål til partiane om lokalsjukehusa si framtid etter sjukehusreforma der staten tek over ansvaret for sjukehusa. Arbeidarpartiet har svart på brevet 20. august, og slår fast at vi går inn for å oppretthalde alle lokalsjukehusa, og ikke vil sentralisere tilbodet i distrikta.Heile svarbrevet kan du lese her:
Ordførar Olav Wendelbo, Lærdal Kommune
Syner til telefaks 2.august 2001, med spørsmål om lokalsjukehusa si framtid. Her er svar frå Arbeidarpartiet:
Arbeidarpartiet går inn for å oppretthalde alle lokalsjukehus, og vil ikkje sentralisere tilbodet i distrikta. Vi ynskjer tvert om å byggje ytterlegare ut helsetilbodet i distrikta, mellom anna gjennom utbygging av sjukestoveplassar i heile landet.
Når tida er ein kritisk faktor er det svært viktig at tilboda, organiseringa og den faglege kvaliteten som er på dei enkelte ledd innafor den akuttmedisinske beredskapen er forutsigbar for publikum og helsepersonell. Den overordna målsetjinga med akuttmedisinsk beredskap må vere å tilby innbyggjarane ei teneste med høg fagleg standard og likeverdig tilbod uansett kvar i landet ein bur.
Det krev klåre ansvarsforhold, hensiktsmessig organisering, gode tekniske løysningar og innarbeidde rutinar. Det er difor viktig at organiseringa av tenesta tek omsyn til at busettinga i nokre deler av landet er spreidd med svært varierande avstandar til sjukehus. Det må og være aksept for at føresetnadane for å drive akuttmedisinsk beredskap er forskjellig, slik at tenesta kan være ulikt utforma. I område der det er lange avstandar til sjukehus, må det kompenserast med å stille faglege krav til ambulanse- og luftambulansetenesta, i tillegg til ein velfungerande og forsvarleg akutteneste i kommunane.
