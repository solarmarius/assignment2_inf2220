
Oslo, 11.4.02
RØD VALGALLIANSE
Bruk den norske krigsprofitten straks - og bruk den i Palestina!
Det er blitt kjent at den norske statens oljeinntekter øker kraftig på grunn av Israels nye krig på okkupert jord i Palestina. Noen anslag sier at de daglige statsinntektene fra olje har økt med opp mot 100 millioner i døgnet og at Israels krig er viktigste årsak. RV krever at regjeringa øremerker denne krigsfortjenesten til innsats for å gjenoppbygge Palestina.
Som et første og øyeblikkelig tiltak bør helseminister og utenriksminister i fellesskap sørge for at Norge stille sykehusutstyr og medisiner til rådighet for palestinske sykehus på Vestbredden og i Gaza. Den norske regjeringa må og kreve at Israel gir fritt leide for å frakte dette utstyret fram til de som trenger det, uten noen innblanding fra den israelske hæren.
