
21.11.2003
ARBEIDERPARTIETS STORTINGSGRUPPE
Stortingsrepresentant Karita Bekkemellem Orheim, Ap til Kristin Clemet i Stortinget i dag:
- Elever med lesevansker må få hjelp
- En rekke nasjonale og internasjonale undersøkelser viser at norske elevers leseferdigheter ikke er på et ønskelig nivå. Stiftelsen Rett til Utdannelse og Arbeid for Dyslektikere hevder at om lag 17 prosent av norske barn ikke lærer å lese i løpet av tiårig skolegang. Dette kan vi ikke som samfunnet godta og derfor har jeg stilt utdannings- og forskningsminister Kristin Clemet en interpellasjon og bedt henne svare på hvordan hun vil sikre at personer med lese- og lærevansker får den nødvendige tilretteleggingen for læring som de har krav på, sier leder av Arbeiderpartiets utdanningsfraksjon, Karita Bekkemellem Orheim.
- Utfordringene er mange når det gjelder å gi et godt tilbud for elever med lese og skrivevansker, sier Bekkemellem Orheim og legger til at hun har fått henvendelser fra foreldre som i flere år har forsøkt å få ekstra oppfølging for deres barn ut fra hva de etter loven har krav på, men der tilbakemeldingene har vært at dysleksi ikke er grunnlag nok for tilpasset undervisning.
Representanten understreker at hun ikke deler ut skyld verken til lærere, kommuner, eller noen andre aktører, men at hun ønsker å sette fokus, forsøke å se hele utdanningsløpet i en helhet, fra grunn- til etter- og videreutdanning, og at det kanskje kan munne ut i forslag til offentlige tiltak. - For ansvaret for å bekjempe og gi et godt tilbud til mennesker med lese og skrivevansker, har også blant politikere og alle lag også i den voksne befolkningen. Vårt ansvar som politikere og medmennesker er å sikre at lik rett til utdanning kan bli reell for alle, fastslår hun og legger til at hun er klar over at Kvalitetsutvalgets innstilling omhandler temaet og er ute på høring. - Men mitt håp er at vi likevel skal kunne få en god diskusjon rundt temaet lese- og skrivevansker. Hvordan vi skal løse utfordringene knyttet til oppfølging av elever og studenter med lese- og skrivevansker, er etter mitt syn knyttet til nivå, der ansvaret ligger hos Storting og Regjering.
