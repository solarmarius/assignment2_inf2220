
14.08.2001
Solveig Torsvik
Brev til KrF
Kristelig Folkeparti sendte 11. august et brev til Arbeiderpartiet, med spørsmål om kontantstøttens framtid. Partisekretær Solveig Torsvik svarte på dette brevet 12.august. I brevet sier hun at Arbeiderpartiet ikke har programfestet å fjerne kontantstøtten, og derfor ikke går til valg på dette. Eventuelle justeringer av ordningen vil skje med bakgrunn i evalueringer og erfaringer. Her er svarbrevet i sin helhet:
Kristelig Folkeparti v/Valgerd Svarstad Haugland og Kjell Magne Bondevik
Kontantstøtten
Vi viser til brev av 11.august 2001 om kontantstøttens framtid.
I vårt program som ble vedtatt i fjor høst har Arbeiderpartiet ikke programfestet å fjerne kontantstøtten, og går derfor ikke til valg på dette. Eventuelle justeringer av ordningen vil skje med bakgrunn i evalueringer og erfaringer. Vi har også merket oss at Senterpartiet og Venstre åpner for å foreta endringer og forbedringer i kontantstøtteordningen.
De neste fire årene er det en svært viktig oppgave for Arbeiderpartiet å sørge for at alle som ønsker det får barnehageplass og at foreldrebetalingen halveres. Satsingen vil vi finansiere uavhengig av kontantstøtten.
