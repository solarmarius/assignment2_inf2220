
17.10.2003
Rune J. Skjælaaen Storingsrepresentant (Sp), medlem i kyrkje-, utdannings- og forskingskomiteen
Nynorskelevar har òg sine rettar
- Frp sine stadige forsøk på å fjerne sidemålet frå norskundervisninga er eit forsøk på å svekkje nynorskelevane sin rett til å nytte eige språk i undervisninga, seier stortingsrepresentant Rune J. Skjælaaen frå Senterpartiet. - Dette avslørar Arne Sortevik når han til Bergensavisa denne veka seier at nynorsk er "pedagogisk mobbing" av elevar.
Utdanningskomiteen på Stortinget handsama denne veka framlegget frå FrP om å gjere sidemålsundervisninga i skulen valfri. FrP er på kollisjonskurs med både Språkrådet og elevane sin eigen organisasjon Elevorganisasjonen i spørsmålet om valfritt sidemål.
Saksordførar i saka Rune J. Skjælaaen reagerer sterkt på dei harde uttalene frå Sortevik. - Det at ein stortingsrepresentant kan "henge ut" ei målform som er nytta av eit stort mindretal av innbyggarane i landet, og samtidig snakke om å hindre mobbing viser mangel på seriøsitet, seier Skjælaaen.
