
Stortinget, 1. februar 2000
FREMSKRITTSPARTIETS
STORTINGSGRUPPE
fra Ursula Evje, skolepolitisk talsmann Fremskrittspartiet
HVEM SKVISES
I DEN VIDEREGÅENDE SKOLE?
- Innføring av etter- og videreutdanningsreformen går på bekostning av barn og unges rettigheter til utdanning fra høsten 2000. Fremskrittspartiets dystre spådommer holder stikk, sier Ursula Evje, stortingsrepresentant FrP.
Regjeringspartiene og Arbeiderpartiets gavepakke til voksne arbeidstagere om rettigheter til videregående opplæring har ikke økonomisk innhold.
Telemark fylkeskommune har beregnet behovet for ekstrabevilgninger til 50 millioner kroner. Departementet har vurdert behovet til 10 millioner. Det resterende må tas fra de ordinære bevilgningene til ungdom.
- Det er fullstendig uholdbart for Fremskrittspartiet at midler skal tas fra unge under utdanning og overføres til voksne arbeidstagere. Det hjelper ikke at dette ansees som et ledd i tariffoppgjør, mener Ursula Evje.
- Dessverre ser det ut til at Fremskrittspartiet får rett når det gjelder at reformen vil bli en ny ventelistegaranti uten reelt innhold. Det er uholdbart hvis usikkerhet skapes om hvem som skal prioriteres i det store skolelotteriet, 16  19 åringer eller 50  60 åringer i arbeid, påpeker Ursula Evje.
