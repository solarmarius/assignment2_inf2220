
11.04.03
Venstres stortingsgruppe
Hattebergvassdraget reddet ­ kompromiss om Sauda
- Venstre er tilfreds med at det ikke blir Saudautbygging i så stort omfang som utbyggerne og NVE har gått inn for, sier stortingsrepresentant for Venstre, May Brit Vihovde.
- Regjeringens forslag representerer en halvering i forhold til NVEs innstilling. I forhold til søknaden utbyggeren har levert er reduksjonen enda større. Vi er særlig fornøyd med at Åbøvassdraget og Nordoverføringen, som det nytter seg store frilufts- og miljøinteresser til, er tatt ut.
- Venstre har hele tiden vært tydelige på at vi har ønsket Alternativ 2000, en løsning på det nivå og med det antall Gwh/år som regjeringen nå foreslår. I det kompromisset regjeringens forslag representerer har vi måttet akseptere noen komponenter vi har vært i mot, men det er lagt opp til krav om minstevannføring og restvannføring som begrenser de negative utslagene.
- Venstre har bidratt til å dra kompromisset i verneretning, men har ikke kommet så langt som vi ønsket. Fylkeslagene til flere av partiene i Rogaland har snudd de siste månedene. KrF og H har i likhet med Ap og Sp gått inn for NVE sitt forslag. Også vurdert på denne bakgrunn er det grunn til å være tilfreds med en løsning som representerer halvering av NVE sitt forslag.
~
- Nå er det viktig at behandlingen i Stortinget ikke gir en mer omfattende utbygging enn det regjeringen legger opp til, sier May Britt Vihovde.
Regjeringen vendte i dag også tommelen definitivt ned for Hattebergutbyggingen. ­ Dermed er den viktige kampen for bevaring av baroniet i Rosendal kronet med seier. Dette er et positivt utfall på en meget viktig miljøsak, avslutter Vihovde.
