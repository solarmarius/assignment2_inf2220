
Torsdag 9. september 1993
Kristelig Folkepartis leder, Kjell Magne Bondevik:
ØKT SYSSELSETTING VED MER EFFEKTIV BRUK AV MIDLENE
-Mer effektiv bruk av midlene og en haugiansk innstilling med vekt på nøysomhet, nyskaping, ansvar for hverandre og ærlighet i sitt arbeidsforhold må til for å øke sysselsettingen. Vi må få bedre sysselsettingseffekt og en større verdiskaping i næringslivet på lengre sikt. Vi kan imidlertid ikke regne med å se resultatene i de samme budsjettår som tiltakene blir iverksatt. Det sa Kristelig Folkepartis leder Kjell Magne Bondevik på en pressekonferanse i Oslo torsdag.
Kristelig Folkeparti har flere konkrete forslag som vi mener gir mer effektiv bruk av midlene og som gir større verdiskaping for Norge både på kort og lang sikt.
