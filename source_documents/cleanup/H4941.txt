
08.08.2001
Norges første internettprogram
Vekk med tellerskritt og forbud mot Microsoft i offentlig sektor er blant RVs krav.
RV har, som første parti i Norge, lagt fram et politisk program for Internett. Vi tror dette er det første rent internettpolitiske program i VERDEN. Ettersom Norge nå er land nr. 1 i verden i internettbruk, syns vi det er på tide.
RV tar utgangspunkt i at Nettet og teknologien i seg sjøl ikke kan løse problemer i samfunnet - det kan bare mennesker gjøre. Teknologi er et redskap som kan brukes både for å utvikle totalitær kapitalisme og fri og demokratisk kommunisme. RV slåss for en Internettpolitikk som minsker dataklasseskiller, og bruker nettet til fordel for verdens fatttigste og mest undertrykte.
Blant kravene RV stiller er:
Alle elever og lærere må ha egen PC med Internett
Skolebøker gratis på Internett med kompensasjon til forfattere og forlag.
RV støtter aksjonen for å legge ut skolebøker på nett
Opprust lokalbibliotekene. Bibliotekene må bli senter for digitalisert kultur og kunnskap
Støtte til høyverdig Internett-innhold, inklusive pressestøtte til gratis nettaviser
Forbud mot lukket, proprietær programvare som Microsoft som standard istat og kommune
Linux og annen fri og åpen kildekode-programvare i skolen
Vekk med tellerskritt - fastpris på telefon
Gratis telefon til alle med trygd eller funksjonshemninger, betalt av staten
