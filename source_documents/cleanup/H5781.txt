
30.04.2002
- Regjeringen bedriver ord
- Regjeringen bedriver ord i distriktspolitikken. Regjeringens distriktspolitikk er mange fine ord, - men mangler både tiltak og penger. Det sier Arbeiderpartiets distriktspolitiske talsmann Karl Eirik Schjøtt-Pedersen i en kommentar til regjeringens distriktspolitiske redegjørelse som ble lagt fram i Stortinget 30. april 2002.
- Regjeringen bedriver ord i distriktspolitikken. Regjeringens distriktspolitikk er mange fine ord, - men mangler både tiltak og penger. Det sier Arbeiderpartiets distriktspolitiske talsmann Karl Eirik Schjøtt-Pedersen i en kommentar til regjeringens distriktspolitiske redegjørelse som ble lagt fram i Stortinget i dag.
- Redegjørelsen inneholder ingen nyheter. Ikke en. Og, av og til er det dessverre slik at ingen nyheter betyr dårlige nyheter. Mangelen på nyheter betyr jo at regjeringen fortsetter den distriktspolitikken som de har staket ut, og som i høst førte til historisk store kutt i bevilgningene til distriktene.
- Redegjørelsen trekker opp mange gode mål som det er bred enighet om. Men regjeringen redegjør jo ikke for hvilke virkemidler de vil bruke, og da blir ordene lite troverdig. Man stopper ikke fraflyttingen fra distriktene ved å kutte i distriktspolitikken, kutte i SND, kutte i landbruksstøtten, privatisere skoler og svekke fiskeflåtens leveringsplikt til landanleggene.
- Det forundrer meg at kommunalministeren som ellers har mange og klare meninger, viser så liten handlingsvilje i forhold til distrikts-Norge, sier Schjøtt-Pedersen.
- Arbeiderpartiet mener det er nødvendig å styrke innsatsen overfor distriktene. Ved behandlingen av revidert budsjett i mai vil vi derfor på nytt foreslå økte bevilgninger på områder hvor regjeringen kuttet sist høst. Samtidig vil vi fortsette den gjennomgangen av virkemidlene som vi startet i fjor, for å få enda mer kraft i innsatsen overfor distriktene, sier han.
