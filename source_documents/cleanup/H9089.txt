
SENTERPARTIETS LANDSMØTE I KRISTIANSAND 12. MARS 2005
SP
Valg til nytt sentralstyre i Senterpartiet 2005-2007: Åslaug Haga gjenvalgt
Åslaug Haga fra Akershus ble på partiets landsmøte i Kristiansand 12. mars gjenvalgt som partileder i Senterpartiet. - Jeg har fått lov til å være partileder i to år. I utgangspunktet var jeg skeptisk til det. Det har vært så fantastisk mer morsomt enn jeg noensinne hadde forestilt meg at det skulle være. Det skyldes ikke minst at jeg opplever at dere alle sammen gir meg den støtten jeg trenger - hver eneste dag, sa Haga i sin takketale. - Det er dager som er tyngre. Men jeg vil takke for varmen, oppbackingen og tryggheten dere gir meg, sa Haga. Som 1. nestleder ble Lars Peder Brekk fra Nord-Trøndelag valgt, og som 2. nestleder ble Liv Signe Navarsete fra Sogn og Fjordane valgt.
Som sentralstyremedlemmer ble Cecilie Hansen (Finnmark), Ola T. Heggem (Møre og Romsdal), Jørn Holene (Østfold), Torunn Hovde Kaasa (Telemark) og Anne Tingelstad Wøien (Oppland) valgt. I senterpartiets sentralstyre møter også Erlend Fuglum (Nord-Trøndelag) for Senterungdommen, Inger Enger (Oppland) for Senterkvinnene og John Dale (Hordaland) for Senterpartiets studieforbund. Følgende ble valgt til varamedlemmer av senterpartiets sentralstyre: 1.vara Nils Aarsæther (Troms), 2.vara Anita Utseth (Sør-Trøndelag), 3.vara Jill Eirin Undem (Vestfold), 4.vara Jon Øyvind Odland (Nordland), 5.vara Tone Kringeland (Rogaland) og 6.vara Harald Buttedahl (Buskerud).
Her er det nyvalgte sentralstyret for Senterpartiet, valgt for perioden 2001:
Leder Åslaug Marie Haga (Akershus) gjenvalg
1.nestleder: Lars Peder Brekk (Nord-Trøndelag) gjenvalg
2.nestleder: Liv Signe Navarsete (Sogn og Fjordane) gjenvalg
Styremedlemmer: Cecilie Hansen (Finnmark) gjenvalg
Ola T. Heggem (Møre og Romsdal) ny - tidl. vararepr.
Jørn Holene (Østfold) gjenvalg
Per J. Jordal (Hordaland) gjenvalg
Torunn Hovde Kaasa (Telemark) ny
Anne Tingelstad Wøien (Oppland) gjenvalg
Vararepresentanter:
1.vara Nils Aarsæther (Troms) ny
2.vara Anita Utseth (Sør-Trøndelag) ny
3.vara Jill Eirin Undem (Vestfold) ny
4.vara Jon Øyvind Odland (Nordland) ny
5.vara Tone Kringeland (Rogaland) ny
6.vara Harald Buttedahl (Buskerud) ny
Mer om personene i Senterpartiets nyvalgte sentralstyre:
Åslaug Marie Haga
Åslaug Haga er født i 1959 i Nes i Akershus og bor nå på Ås. Hun har vært innvalgt på Stortinget siden 2001 og er sekretær i utenrikskomitéen. Hun var politisk sekretær i Utenriksdepartementet 1989-90, statssekretær i Utenriksdepartementet 1997-99, statssekretær ved Statsministerens kontor i 1999, og statsråd i Kulturdepartementet 1999-2000.
Av utdanning er Haga statsviter fra Universitetet i Oslo i 1985, og hun har tjenestegjort som diplomat ved FN-delegasjonen i New York og ved ambassaden i New Dehli. Hun var byråsjef ved Asia- og Latin-Amerika-kontoret til UD 1994-95 og underdirektør i multilateral avdeling i UD 1995-97.
Haga har kommunalpolitisk erfaring som medlem av Ås kommunestyre 1995-97. Til Senterpartiets toppledelse ble hun innvalgt som andre nestleder i 1999, og første nestleder i 2001.
Lars Peder Brekk
49 år, cand.oecon, variert yrkesbakgrunn: leder for ressursavdelingen i Norges Fiskarlag, lederstillinger i bank, fiskerinæring, havbruksnæring, nå direktør i Innovasjon Rørvik AS. Politiske verv: Rådgiver for fiskeriminister Eivind Reiten, ordfører i Vikna kommune i 6 år, fiskeriminister, medlem i Nord-Trøndelag fylkesting i 4 år, styremedlem SND, styreleder helseforetak Nord-Trøndelag HF, styreleder Biomarint Forum, medlem i forskningsrådet, avdeling for Innovasjon, nestleder i Sp 1993-1997 og 2003-2005.
Liv Signe Navarsete
46år, fra Sogndal, nå bosatt i Lærdal i Sogn og Fjordane. Privat næringsdrivende.
Navarsete er 1. kandidat fra Sogn og Fjordane til høstens Stortingsvalg.
Hun har vært fylkesleder i Sogn og Fjordane Senterparti i 6 år, er gruppeleder for Sp Fylkestinget i Sogn og Fjordane. Var i perioden 1999-2000 politisk rådgiver i Sosial- og Helsedepartementet.
Av utdanning er Navarsete cand.mag. med fagområdet øk./adm./ikt fra Høgskolen i Sogn og Fjordane og mellomfag organisasjons- og adm.vitenskap fra Universitetet i Bergen.
Styremedlem i Innovasjon Norge, styremedlem i Gjensidig NOR Forsikring, region Vestlandet, medlem av Distriktskommisjonen 2003-2004.
Medlem av Lærdal kommunestyre.
Nestleder i Senterpartiet siden 2001.
Cecilie Hansen
34 år, bosatt i Svanvik i Finnmark. Odelsjente og har de siste årene jobbet som gårdsarbeider på hjemgården. Er utdannet Agrotekniker innen administrasjon, økonomi, ressursforvaltning og miljøvern.
Yrkesbakgrunn som prosjektmedarbeider i Nasjonalforeningen for folkehelsen og som leder i Frivillighetssentralsen i Sør-Varanger kommune.
Medlem av kommunestyret i Sør-Varanger fra 1997. Varaordfører fra 2003.
Sentralstyremedlem i Sp siden 2003.
Ola T. Heggem
Ordfører i Rindal kommune i 14 år, leder i SP's kommunalutvalg, fylkestingsmedlem i Møre og Romsdal, 1. vara til sentralstyret, fylkesleder i Møre og Romsdal i 4 år, 2 år i Norges Idrettsforbund sitt arbeidsutvalg og flere andre verv i idrettsorganisasjoner. Mangfoldig yrkesbakgrunn, gardbruker, forskjellige jobber i privat næringsvirksomhet.
Viktige interessefelt: næringspolitikk, distriktspolitikk, idrett og kultur, lokaldemokrati, kommunepolitikk.
Jørn Holene
Jørn er 62 år og bosatt på Mysen i Østfold.
Han har utdannelse innen økonomi fra Norges Landbrukshøgskole og fra Bedriftsøkonomisk institutt (bedriftsøkonom).
Yrkesbakgrunn som bl.a. adm.dir. i Østfold Slakteri, adm.dir. i Fellesslakteriet, adm.dir. i KEFAS og til slutt som adm.dir. i Felleskjøpet Øst Vest (1991-2003).
Er nå styremedlem i Ole Chr. Bye, Norgesmøllene og Norsvin Internasjonal.
Sentralstyremedlem i Sp siden 2003.
Per Jordal
Per er 37 år, oppvokst i Odda, nå bosatt i Os kommune i Hordaland.
Advokat og kontorleder i (Bergen) Kluge Advokatfirma DA.
Tidligere nestleder i Hordaland Sp og styremedlem i Hordaland Nei til EU. Sentralstyremedlem i Sp siden 2003.
Styremedlem i Fossen AS, styremedlem i Bognøy Fiskeoppdrett AS.
Varamedlem i Hordaland Fylkesting.
Viktige interessefelt: Motkultur/ideologi, skolepolitikk og høyfjellsliv.
Torunn Hovde Kaasa
Torunn er 48 år, er 1. kandidat på stortingsvalglista til Telemark, prosjektleder i KS Telemark med arbeidsfelt framtidas kommunestruktur, tidligere ordfører i Hjartdal kommune i 8 år, gruppeleder i fylkestinget i Telemark i 4 år, 1. vara til Stortinget i perioden 1993-1997, mangfoldig arbeids- og erfaringsbakgrunn bl.a. fra flyktningearbeid , daglig leder i Øst Telemark Etablererkontor og ulike styreverv. Lokallagsleder i Hjartdal SP.
Anne Tingelstad Wøien
Anne er 39 år og er utdannet adjunkt. Hun er nå heltids fylkespolitiker. Hun er fylkestingsrepresentant, komiteleder, opposisjonsleder, medlem av fylkesutvalget, gruppeleder for Senterpartiet og medlem av Senterpartiets sentralstyre. Medlem i rovviltnemnda for Oppland, styringsgruppa for Universitetet Innlandet , rep.skapet i Norges Bank m.m.
Vara:
1. Nils Aarsæther
Professor ved Universitetet i Tromsø, publikasjoner bl.a. innenfor samfunnsplanlegging, lokaldemokrati, distriktspolitikk og internasjonale spørsmål (EU) . Lokallagsleder i Tromsø SP.
2. Anita Utseth
Anita er 38 år og bosatt i Trondheim. Utdannet sivilingeniør. Yrke: HMS-direktør. Medlem i bystyret i Trondheim. Leder for kultur-, idrett- og friluftskomiteen i Trondheim.
3. Jill Eirin Undem
Jill er 26 år. Student ved Høyskolen i Vestfold.
Tidligere bystyremedlem i Tønsberg. Vararepr. til fylkestinget i Vestfold.
Fylkesleder i Vestfold Senterparti og 1. kandidat til stortingsvalget.
4. Jon Øyvind Odland
Lege og forsker, medlem av bystyret i Bodø, interessefelt: næringspolitikk i distrikta, miljøpolitikk, oppvekstvilkår for barn og unge, kultur og utdanning.
5. Tone Kringeland
Cand.polit. på Høgskulen Stord/Haugesund, helse- og samfunnsfag, nestleder i fylkesstyret, kommunestyre og formannskap i Tysvær kommune.
6. Harald Buttedahl
Tidligere gruppesekretær på Stortinget og personlig sekretær i Finansdepartementet, leder av SP's jordbrukspolitiske utvalg, kommunestyremedlem, bonde, sivilagronom m.m.
