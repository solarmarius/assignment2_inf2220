
mandag 30. september 1996 10:36:58
Fri Mardalsfossen
Det er 25 år siden den første store naturvernaksjonen i Norge. Den gang sto slaget om vasskraftutbygging av Mardalsvassdraget. Naturvernerne tapte kampen, men nå ønsker Venstre å frigi Mardalsfossen.
Det eneste navngitte området i miljødelen av Venstres stortingsvalgprogram er Mardalsfossen. 25 år etter Mardalsaksjonene har den gamle utbyggningsmotstander Odd Einar Dørum sett sitt snitt til å markere at han fortsatt mener han hadde rett den gang. Dørum var den gang leder i Unge Venstre, og fikk sitt mediegjennombrudd under aksjonene mot utbygging.
- Mardalsfossen bør igjen få renne fritt. Dette vil være i trå med de vilkår som ble satt for konsesjonen, og et slikt fossefrislepp vil være et symbol som kan stå som en påminnelse om at vassdragsregulering kan gå for langt, heter det i programutkastet.
