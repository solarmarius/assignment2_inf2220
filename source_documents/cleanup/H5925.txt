
31.05.2002
Enighet om Midtøsten i SI
Sosialistinternasjonalen (SI) har på rådsmøte i Casablanca 31. mai 2002 gitt sin enstemmige tilslutning til resolusjonen som lederen av SIs Midtøsten-komité, Thorbjørn Jagland, la fram. Det israelske Arbeiderparti, Israel Meretz og palestinske Fatah ga sin fulle tilslutning til resolusjonen og beskrev den som et svært viktig og historisk bidrag til veien videre.
Sosialistinternasjonalen (SI) har på rådsmøte i Casablanca 31. mai 2002 gitt sin enstemmige tilslutning til resolusjonen som lederen av SIs Midtøsten-komité, Thorbjørn Jagland, la fram. Det israelske Arbeiderparti, Israel Meretz og palestinske Fatah ga sin fulle tilslutning til resolusjonen og beskrev den som et svært viktig og historisk bidrag til veien videre.
Resolusjonen er viktig av tre grunner. For det første fordi partene nå er enige om å opprette en palestinsk stat før nye fredsforhandlinger starter opp igjen. Oslo-prosessen har bygget på at en palestinsk stat skulle komme som et resultat av en skrittvis israelsk tilbaketrekning.
Partene er nå enige om at den palestinske staten skal opprettes på Vestbredden og Gaza, men med mulighet for bytte av land, og med Jerusalem som hovedstad. Thorbjørn Jagland sier at dette er et viktig gjennombrudd.
Det samme gjelder spørsmålet om internasjonalt nærvær i området. Begge parter er enige om at det må utplasseres en internasjonal militær styrke som skal vokte de fremtidige grenser mellom de to stater og en internasjonal overvåking av forhandlingsresultatet og gjennomføring av en fredsavtale.
Jagland ser det som svært gledelig at SI ga full støtte for etableringen av et fond for å finansiere den permanente løsningen på flyktningspørsmålet.
