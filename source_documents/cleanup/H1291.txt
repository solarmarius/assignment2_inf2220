
Stortinget, 4. oktober 1999
FREMSKRITTSPARTIETS
STORTINGSGRUPPE
fra Stortingsrepresentant Øyvind Vaksdal (FrP)
REGJERINGEN SVIKTER OLJENÆRINGEN IGJEN
Jeg er både overrasket og skuffet over Regjeringens manglende forståelse for den vanskelige situasjon oljenæringen for tiden befinner seg i, sier Fremskrittspartiets olje- og energipolitiske talsmann Øyvind Vaksdal.
En liten reduksjon i CO2 avgiften, og en avvikling av produksjonsavgiften over seks år, er altfor puslete og vil ikke gi det nødvendige incentiv til å få fart på utbyggingen av nye prosjekter på norsk sokkel.
Dette er sterkt beklagelig, ikke minst på bakgrunn av at representanter fra regjeringspartiene reiste rundt i valgkampen og lovet endringer i rammebetingelsene som ville gi offshoreverftene nye oppdrag, avslutter Vaksdal, som lover kamp i Stortinget for rammebetingelser som igjen kan få fart på oljesektoren.
