
28. januar 2000
Karl Eirik Schjøtt-Pedersen
Telia/Telenor-saken: Sterkt kritikkverdig av Regjeringen
Flertallet i Stortingets samferdselskomite - Arbeiderpartiet, Høyre og Sosialistisk Venstreparti - retter sterk kritikk mot Regjeringens håndtering av Telenor/Telia-saken. Utdrag fra innstillingen følger vedlagt.
- Både Regjeringens informasjon til Stortinget og Regjeringens oppfølging av de norske eierinteressene er kritikkverdig.
- Et kjernepunkt er at Regjeringen ikke avklarte plasseringen av forretningsområdene, men skjøv problemet over til styret. Det gjorde man uten å sikre seg en entydig enighet om hvordan saken skulle behandles og uten å fortelle Stortinget om de problemene som Regjeringen visste styret sto overfor ved behandlingen.
- Kritikken mot Regjeringen er svært sterk både i innhold, styrke og omfang.
