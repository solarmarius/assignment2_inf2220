
5.4.2004
Sp
Miljøvernministeren glømmer næring.
For
1.Alltid har jakt og fiske hatt todelt mål. Sjekk formålsparagrafene i disse lovene ! Næringsinteresser på den ene sida - almenheten/ friluftsinteresser på den andre.
2.Ny forskrift 2. april nevner ikke næringssida.
3. Derfor spørsmål til miljøvernministeren.
1. Utdrag fra gjeldende lovverk.
Viltloven:
( PS: Formålsparagrafen var gjenstand for grundig behandling og gjennomgang ved stortingsbehandlingen i 1982 da loven ble revidert)
§ 1. (lovens formål)
Viltet og viltets leveområder skal forvaltes slik at naturens produktivitet og artsrikdom bevares.
Innenfor denne ramme kan viltproduksjonen høstes til gode for landbruksnæring og friluftsliv.
Lov om laks- og innlandsfiske
§ 1. Lovens formål.
Lovens formål er å sikre at naturlige bestander av anadrome laksefisk, innlandsfisk og deres leveområder samt andre ferskvannsorganismer forvaltes slik at naturens mangfold og produktivitet bevares. Innenfor disse rammer skal loven gi grunnlag for utvikling av bestandene med sikte på økt avkastning, til beste for rettighetshavere og fritidsfiskere.
Forskrift om utøvelse av jakt og fangst:
§ 1. Formål
Formålet med denne forskrift er å bidra til at:
a) jakt- og fangsttradisjonene føres videre gjennom høsting av viltproduksjonen til gode for landbruksnæringen og friluftslivet,
Forskrift om forvaltning av hjortevilt og bever:
§ 1. Formål
Formålet med denne forskrift er å bidra til at forvaltningen av hjortevilt og bever ivaretar bestandenes og leveområdenes produktivitet og mangfold. Forvaltningen skal legge til rette for en lokal, langsiktig forvaltning med næringsmessig og rekreasjonsmessig nyttiggjørelse av viltressursene. Forvaltningen skal videre sikre bestandsstørrelser som medfører at hjortevilt og bever ikke forårsaker uakseptable skader og ulemper på andre samfunnsinteresser.
Stortingsmeldinger både om skogbruk og jordbruk senere år har begge lagt vekt på utnyttelsen av utmarksnæring.
I pressemelding fra Miljøverndepartementet 7. mars 2003( i forbindelse med omlegging til mer forvaltningsmyndighet til fjellstyrene) sa Brende: "Fjellstyrene får mulighet til å utvikle et bredt og helhetlig tilbud for alle jaktbare arter til beste for både innen- og utenbygdsboende og kommunen der allmenningen ligger. Dette vil også kunne legge forholdene bedre til rette for miljøbasert næringsutvikling i området".
2. Fjellstyrene får større ansvar for jakttilbudet
Administrasjonen av elg, hjort, rådyr, bever og
gaupe på statsallmenningene skal nå overføres til fjellstyrene. Direktoratet for naturforvaltning (DN) fikk i mars 2003 i oppdrag av Miljøverndepartementet å sette i gang arbeid med sikte på å gjennomføre nødvendige forskriftsendringer. DN har etter en omfattende høringsrunde i 2003 fastsatt ny forskrift.
Endringen er nedfelt i ny Forskrift om jakt, fangst og fiske i statsallmenning, av 8. mars 2004 http://www.lovdata.no/ltavd1/lt2004/t2004-1-04-109.html
Forskriften vil tre i kraft fra og med jaktsesongen 2004/2005.
Miljøverndepartementet begrunnet avgjørelsen med at fjellstyrene er et folkevalgt organ på lokalt nivå. Det ble videre lagt vekt på at all jaktutøvelse på statsallmenning nå blir administrert av fjellstyret, noe som gir økt mulighet for å tilby et helhetlig jakttilbud til beste for både innen- og utenbygdsboende.
3. Spørsmål til statsråden
Stortingets President
Jeg tillater meg å stille følgende spørsmål til skriftlig besvarelse til Miljøvernministeren:
Hva er begrunnelsen for at næringsaspektet ved utnyttelse av vilt- og fiskeressursene er utelatt i de nye forskriftene for jakt, fangst og fiske i statsallmenninger - i strid med formålsparagrafene både i viltloven og innlandsfiskeloven?
Begrunnelse:
I forbindelse med at forvaltningsansvaret for storviltjakt i statsallmenninger nå er overført til fjellstyrene er det fastsatt nye forskrifter for hele saksfeltet jakt, fangst og fiske i statsallmenninger. For første gang er det tatt inn en egen formålsparagraf i forskriftene. Det blir da ekstra synlig at næringsaspektet ikke er tatt med og at bare biologisk mangfold og allmennhetens interesser vektlegges.
Det er bekymringsfullt at miljøvernministeren har utelatt næringsaspektet i utnyttelsen av vilt- og fiskeressursene. Siden disse sektorlovene forvaltes av Miljøverndepartementet, setter de skrankene for den næringsutvikling landbruksministeren og næringsministeren arbeider for å legge til rette for.
Bærekraftsbegrepet består som kjent av tre elementer; økologisk bærekraftig, økonomisk bærekraftig og fordelingspolitisk eller sosialt bærekraftig. Disse tre målsettingene er tatt inn i formålsparagrafen både i viltloven og lov om laks og innlandsfisk. Det burde derfor vært helt naturlig å vektlegge også næringsmulighetene ved forvaltning av utmarksressurser i statsallmenningene.
Inger S. Enger
