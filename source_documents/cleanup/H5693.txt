
20/3-02
Kast Israel ut av Norge
-Israel har over så lang tid vist at de ikke respekterer verken folkerett, FN eller menneskerettigheter, at Norge nå bør bryte de diplomatiske forbindelsene med landet, uttaler RV leder Aslak Sira Myhre.
Norge må gå bort fra rollen som "nøytral" megler, og si klart fra om at Israel nå har strukket strikken for langt. Så lenge Israel okkuperer Palestina, så lenge Israel bryter internasjonal rett og Genevekonvensjonen bør Norge bryte de diplomatiske forbindelsene med landet. Hadde det vært et hvilket som helst annet land som sto for den siste månedens overgrep, ville deres diplomater for lengst vært sendt hjem med privilegiebrev og diplomatpass i kofferten.
Norge må kreve at Israel umiddelbart trekker seg betingelsesløst ut av alle okkuperte områder, ikke bare områdene de har inntatt den siste uka. Norge må ikke belage seg på at USA vil løyse denne konflikten. Å stole på at USA i Midt-Østen politikken er som å overlate bibeltolkningen til satanister.
RV oppfordre alle som kan til å delta i torsdagens stormarkering for fred i Midt-Østen imorgen, og støtter alle initiativer som vil isolere Israel, fra boikott av Israelske varer til utkasting av diplomater fra Parkveien.
