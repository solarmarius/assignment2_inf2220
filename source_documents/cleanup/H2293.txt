
Torsdag 22. april 1993
KrF-nestleder Valgerd Svarstad Haugland:
PARTNERSKAPSLOVEN - EN POLITISK TRAGEDIE
Innføringen av en partnerskapslov for homofile og lesbiske er intet mindre enn en politisk tragedie. Når Lagtinget med knappest mulig flertall bekreftet Odeltingets vedtak i denne saken, skrev Norge seg inn i historien som det andre land i verden vedtatt en lov som sidestiller homofile parforhold med det tradisjonelle, heterofile ekteskapet. Det sa KrFs nestleder Valgerd Svarstad Haugland på et møte i Kåfjord i Troms torsdag kveld.
Valgerd Svarstad Haugland sa at debatten i Stortinget hadde dokumenteer at det bare har vært ett eneste parti som har stått konsekvent og fulltallig imot dette lovforslaget, og det var Kristelig Folkeparti.
-Det er et paradoks at de som sikret flertall for denne loven, var representanter for partier som stor frimodighet omtaler seg selv som "verdikonservative", og som hevder at de "bygger på de kristne grunnverdiene". Avstemningen i Stortinget viser hulheten i dette. Med sitt vedtak har flertallet i Stortinget påført Norge en lov som både politisk og moralsk er en tragedie, sa Valgerd Svarstad Haugland.
KrF-nestlederen mente at der liten grunn til å tvile på at partnerskapslovens forbehold når det gjelder retten til å adoptere barn, vil ha forholdsvis kort levetid.
-De homofile selv krever det, departementets argumentasjon for forbeholdet er avslørende i sin mangel på prinsipiell refleksjon. Fra de lesbiske er det allerede reist krav om at de skal ha rett til kunstig befruktning. Spørsmålet vi må stille oss, er hvor langt man egentlig kan gå når det gjelder å oppløse den familieordningen som hele samfunnet vårt har vært basert på, spurte Valgerd Svarstad Haugland under møtet i Kåfjord torsdag kveld.
