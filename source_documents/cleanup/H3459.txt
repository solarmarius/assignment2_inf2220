
Torsdag 29. mars
Stortingsrepresentant Valgerd Svarstad Haugland:
Nye retningslinjer for den økonomiske politikken
KrF tar til etterretning at retningslinjene for pengepolitikken nå endres og rettes inn mot lav og stabil inflasjon. KrF ser ikke på dette som noen stor endring i forhold til dagens praksis. Vi registrerer også at Regjeringen åpner opp for å bruke noe mer av oljeformuens avkastning. KrF har forståelse for dette, men vil advare mot at dette fører til at man ikke tar de nødvendige grep for å bringe utgiftsveksten i offentlig sektor under bedre kontroll. Disse endringene legger også større ansvar på partene i finans- og inntektspolitikken, ikke minst for å hindre økt rente, sier KrFs finanspolitiske talskvinne Valgerd Svarstad Haugland.
Dagens endring formaliserer i større grad sentralbanksjefens rolle og myndighet. En klarere forankring av pengepolitikkens rolle for å støtte opp om en stabil økonomisk utvikling, ser vi som positivt, sier Svarstad Haugland.
