
Kommunestyrevalget 2003
FROLAND HØYRE
Innleding
Skatteinntektene er avgjørende for at kommunen skal kunne gi et godt service- og velferdstilbud.
Der andre partiers løsning er "mer penger", sier Froland Høyre "Mer igjen for pengene".
Høyre vil arbeide for å effektivisere den kommunale driften. Dette vil frigjøre ressurser som vil bedre tilbudene til kommunens innbyggere.
Froland Høyre vil gi deg mer igjen for pengene, mens de andre partiene vil bruke stadig mer av dine skattepenger. Hvem velger du?
Miljø, Trivsel og Kultur
Froland Høyre ønsker å skape trygghet, trivsel og livskvalitet for kommunens innbyggere.
Dette ønsker vi å gjøre ved å bevare og videreutvikle nærmiljøene og bygdekulturen i kommunen.
Vi mener at dette best kan gjøres gjennom å knytte de ulike generasjonene tettere sammen.
Froland høyre vil derfor prioritere støtte til tiltak som favner over flere aldersgrupper.
Froland Høyre ønsker også å bidra til å skape et miljø omkring Froland Verk. Kommunens oppgave må være å tilrettelegge for lokale kunstnere. Kommunens ansvar må stoppe der. Aktiviteter må private interesser stå for.
Skole
Froland Høyre ønsker å investere i et sunt lærings- og oppvekstmiljø gjennom å skape trygghet og nærhet.
Første prioritet for Froland Høyre de kommende fire årene vil være å beholde og styrke de nåværende skoleenhetene i kommunen.
Videre ønsker vi å bidra til økt samhold og trivsel i skolen gjennom satsing på arbeidet med verdier og holdnings- skapende arbeid ved skolene.
Næringsliv
For Froland Høyre er det viktig å bidra til å skaffe /opprettholde arbeidsplasser og et sunt næringsliv i kommunen. Dette sikres best gjennom å satse på nye og eksisterende virksomheter som har et markedsgrunnlag også utover vår egen kommune. Det er også viktig for Froland Høyre å stimulere til å etablere næringsmiljøer ved å samle/samlokalisere nye virksomheter
Helse og sosial
For Froland Høyre er det et overordnet mål å gi kommunens innbyggere sosial trygghet og et godt helsevesen, uansett alder, sosial- og økonomisk bakgrunn.
Vi vil arbeide for:
at de eldre skal få en aktiv og god pensjonisttilværelse.
at flest mulig av de eldre kan bo trygt og godt i sin egen bolig.
å videreutvikle og styrke psykiatrisk dagsenter.
å opperettholde døgntjeneste i hjemmesykepleien, og ha et
godt utbygget serviceapparat med hjemmehjelp, vaktmester-
tjeneste og matombringing.
