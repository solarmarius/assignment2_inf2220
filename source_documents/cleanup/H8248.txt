
25. mars 2004
Arbeiderpartiets stortingsgruppe
Stortingsrepresentant Kjell Engebretsen
- Næringsministeren må redegjøre for salg av aksjene i SND Invest
Stortingets kontroll- og konstitusjonskomite vedtok i dag å be næringsminister Ansgar Gabrielsen om å redegjøre for salg av aksjene i SND Invest AS.
- Vi ber statsråden om en generell redegjørelse om den valgte strategi for gjennomføringen av salget. Videre ber vi om at det redegjøres for hvorvidt aksjene er solgt under markedspris og i så fall med hvilken begrunnelse dette har skjedd. Komiteen er også kjent med at selskapets styre skal ha gitt statsråden råd som ikke ble fulgt, og at statsråden har forholdt seg til andre rådgivere. Disse forholdene ønsker vi også at det blir redegjort for, sier Kjell Engebretsen.
