
15.5.2001
Marit Tingelstad,
Pressemelding fra
AP OG FRP HINDRER ROMSLIGERE FRITAKSPRAKTISERING I KRL FAGET.
Dette er konklusjonen etter at Stortingsmelding nr. 32 er avgitt i dag.
Saksordfører Marit Tingelstad beklager at ikke flertallet har tatt mer hensyn til evalueringsrapportene som anbefaler større fritaksmulighet, særlig på småskoletrinnet. Her må en også legge vekt på lokale variasjon med hensyn til fagstoffets presentering. Målet om et felles fag ligger fast, men det er uenighet om hvordan man skal nå målet, sier Marit Tingelstad. Hun er betenkt over at flertallet vil la kommunen ha det avgjørende ord om fritak i tvilstilfelle. Her bør foreldrenes oppfatninger og følelser av hva som virker krenkende være tungtveiende.
Alle unntatt Ap og SV vil beholde KRL navnet med den viktige justeringen å få ordet kunnskap inn til slutt - altså: Kristendom - religions- og livssynskunnskap.
Regjeringen får dermed ikke flertall for sitt forslag om Tro og livssyn.
Det er enighet om at stoffmengden i faget er for stor. Flertallet vil holde på nåværende fagemnefordeling, altså ha forholdsmessig reduksjon, mens Ap ønsker mer reduksjon av kristendomsdelen.
Hele komiteen understreker betydningen av bedre informasjon og dialog mellom foreldre og skole, og støtter departementets forslag til tiltak. Videre er det meget viktig at etterutdanning av lærere intensiveres. Og flertallet mener det trengs ekstra ressurser til dette.
Det skal nedsettes en læreplangruppe med bred faglig bakgrunn. KRL faget skal videre være gjenstand for vurdering i evalueringen av L 97.
