
Program for perioden 2003-2007
MOLDE HØYRE
FRIHET ANSVAR MANGFOLD
Bedre skole
Mer igjen for pengene.
Lavere skatter og avgifter ( Nei til Eiendomsskatt)
HØYRE VIL HA:
· et samfunn hvor den enkelte har valgfrihet og styring med egen situasjon.
· et samfunn der den enkelte tar ansvar for seg selv og sine handlinger og viser omsorg for medmennesker.
· et samfunn hvor grunnleggende verdier som trygghet, tilhørighet og mangfold er ivaretatt.
· et samfunn der vi tar vare på natur og miljø.
· en samfunnsutvikling som gir stabil økonomi
· et effektivt offentlig apparat som skal ivareta viktige fellesoppgaver.
Molde Høyre vil bygge sin kommunalpolitikk på:
· innbyggernes individuelle behov.
· tillit til det enkelte menneske.
· et aktivt samarbeid med frivillige organisasjoner og næringsliv.
· forutsigbar, rask og serviceinnstilt kommunal forvaltning.
· kostnadseffektiv forvaltning - mer igjen for pengene.
Skole og utdanning
Høyres mål er at alle skal få en utdanning tilpasset evner og interesser.
Høyre mener at skolen skal være en utfordring for elevene ved at det stilles krav om innsats. Det er ingen motsetning mellom det å lære og det å trives.
Barnehage/skolefritidsordning.
Molde Høyre vil arbeide for at det blir variasjon og bredde i barnehage- og fritidstilbudet. Tilbudene må tilpasses behovene i de enkelte lokalsamfunn og for den enkelte bruker.
Grunnskolene
Molde Høyre mener at skolesektoren skal være det viktigste satsingsområdet i neste valgperiode og at skolesektoren må få økte økonomiske rammer. Disse økte ressursene skal både forbedre de fysiske rammevilkårene for skolene i kommunen og styrke det pedagogiske innholdet. Dette er Molde Høyres valgløfter:
Miljømessig rehabilitering og oppgradering til L97
· Molde Høyre vil investere minimum 100 mill kroner til opprustning av eksisterende skoler i valgperioden
Nye skolebygg
· Molde Høyre skal gjennomføre bygging av ny skole på Kleive med ferdigstilling til skolestart høsten 2004
· Ny skole på Røbekk skal igangsettes i perioden.
Forbedring av det pedagogiske innholdet
· De enkelte skolene bør bli egne resultatenheter hvor rektorene får et utvidet ansvar og hvor Samarbeids Utvalgene omdannes til "styrer". Endelige beslutninger om ansettelser gjøres på den enkelte skole.
· Kommunen gjennomfører jevnlige kvalitetsoppfølginger på skolene hvor ikke bare elevenes resultater blir evaluert, men også deres trivsel. Resultatene skal brukes i et kontinuerlig forbedringsarbeid på alle skolene.
· Det innføres individuell avlønning for rektorer og lærere som gjør en ekstra god innsats og viser resultater.
· Det skal innføres fritt skolevalg der elevene/ foreldrene velger sin egen skole. Alle har imidlertid rett til å gå på den nærmeste skolen.
· Pengene skal følge eleven, enten skolen er privat eller offentlig.
· Utbyggingen og gjennomføringen av IT i grunnskolen skal videreføres.
· Rammene for Musikk- og Kulturskolen skal økes slik at utviklingen av et bredere kulturtilbud kan gjennomføres.
Videregående skoler er fylkeskommunens ansvar
Molde Høyre vil:
· være pådriver for utbygging og modernisering av både Molde- og Romsdal Videregående skole.
· at det blir opprettet studieretninger i de videregående skolene i Molde som er i samsvar med de unges egne ønsker og næringslivets behov for yrkesfaglig utdanning.
· at kompetansesentra i regi av de v.g.skolene gis utviklingsmuligheter.
Høyskolen i Molde er statens ansvar
Molde Høyre vil arbeide for:
· at høyskolen gis gode muligheter til faglig utvikling for å fylle sin funksjon som nasjonalt knutepunkt i transport og logistikk
· at høyskolen kan få status som vitenskapelig høyskole
· at høyskolen skal bli utbygd og styrket som senter for kompetanseutvikling i helsesektoren, herunder bruk av IT og logistikk
· økt forståelse og bevissthet om høyskolemiljøet og studentene som ressurs for lokalsamfunnet og regionen og legge til rette for kontakt og samarbeid.
· Å integrere studentene og deres aktiviteter i byens organisasjons- og kulturliv.
· at ungdom som søker høyere utdanning innen musikk kan få dette i Molde.
· at Molde som vertskommune følger opp sine forpliktelser for å bidra til et best mulig læringsmiljø og gjøre byen til en attraktiv og levende studentby
Næringsliv og Arbeidsplasser
Molde kan glede seg over et allsidig og dyktig næringsliv som det er viktig å ta vare på. Molde Høyre vil legge forholdene til rette for knoppskyting og nyetablering.
Molde Høyre vil:
· utarbeide strategisk næringsplan i samarbeid med næringslivets organisasjoner.
· senke avgifter og gebyr.
· sørge for byggeklare tomter flere steder i kommunen.
· forenkle byråkratiet gjennom forenklet og mer effektiv organisering av kommunen.
· senke og etterhvert fjerne eiendomsskatten.
· legge forholdene tilrette for å nyttiggjøre seg Ormen Lange-gassen. Dette skal skje i nært samarbeid med nabokommunene i regionen.
· arbeide for at "Rosenes By" fremstår som regionens reiselivssenter.
· bidra til at Molde fortsatt fremstår som regionens naturlige og varierte handelssentrum.
Kommunikasjon / Samferdsel
Det er en forutsetning for utvikling av Molde som regionsenter at veiforbindelsene og transporttilbudene er gode både innad i regionen og ut av distriktet.
Molde Høyre vil arbeide for:
· at riksveien ved Haukebøen og forbi Hjelset sentrum prioriteres.
· fastlandsforbindelse til Aukra og Midsund.
· tunnel under Langfjorden.
· å bedre gjennomkjøringen i sentrum.
· bedre sikkerheten og regulariteten på Årø flyplass ved forlengelse av rullebanen.
· at Molde forblir anløpssted for hurtigruta.
· å opprettholde hurtigbåten til Vestnes og Sekken.
· å gjennomføre tiltakene i trafikksikkerhetsplanen, bl.a. med fortsatt utbygging av gang- og sykkelveier.
Helse og sosialtiltak
Høyres mål i helse- og sosialpolitikken er å gi valgfrihet og trygghet for alle. Høyre ser på frivillige organisasjoner og enkeltmenneskers arbeidsinnsats som et nødvendig tillegg til offentlige virksomhet.
Våre eldre har rett til en trygg og verdig alderdom.
Molde Høyre vil samarbeide med eldres interesseorganisasjoner for at eldre gis muligheter for samfunnsdeltakelse og medvirkning.
Molde Høyre vil arbeide for:
· utvikling av et differensiert tilbud av hjemmebasert omsorg, omsorgsboliger og institusjonsplasser.
· økt aktivitetstilbud på dagtid for mennesker med utviklingshemninger og for mennesker med psykiatriske lidelser.
· økt satsing på helseopplysning og forebyggende tiltak for barn og unge.
· at rusforebyggende tiltak må prioriteres.
Molde sjukehus med somatisk og psykiatrisk avdeling er byens største arbeidsplass og Molde Høyre vil arbeide for at sykehuset får beholde og videreutvikle sin posisjon og sine funksjoner med et godt differensiert tilbud til innbyggerne i regionen.
Kultur og fritid
Høyre vil at Molde skal ha et aktivt og mangfoldig kulturliv, og bidra til at Molde får et levende bysentrum med aktive bydeler
Frivillige lag og organisasjoner er bærende krefter i det meste av Moldes idretts- og kulturliv. Det legges ned en uvurderlig innsats som ikke kan måles i penger.
Høyre mener at ressurser satset gjennom frivillige lag og organisasjoner er god investering.
Molde Høyre vil arbeide for:
· at en større del av kulturmidlene blir kanalisert gjennom lag og organisasjoner.
· etablering av nasjonale sentra for jazz og litteratur
· bygging av et folkebad som tilfredsstiller kravene til helse og rekreasjon, konkurranser, lek og velvære.
· å legge til rette for at lag og organisasjoner kan ha sin forankring i nærmiljøet.
· å videreutvikle kulturskolen pedagogisk og faglig.
· videreutvikling av et bymuseum.
· å gjennomføre tiltakene i "Markaplanen".
Molde Høyre vil videreutvikle Molde, "Rosenes by", som kultursenter for regionen gjennom et nært samarbeid med
· Teatret vårt
· Jazzfestivalen
· Bjørnsonfestivalen
· Kirkemusikkuka
· Romsdalsmuseet.
· Bjønsonshuset
Barn og ungdom.
Høyre vil forebygge mer for å reparere mindre.
Molde Høyre vil:
· opparbeide aktivitetsområder i alle deler av kommunen som naturlige møteplasser på tvers av generasjonene.
· støtte opp om mangfoldet av frivillige lag og organisasjoner.
· gi støtte til drift av klubbvirksomhet for unge.
· støtte samarbeid mellom hjem, skole, barnevern og politi for å forebygge rusmisbruk og kriminalitet.
· gi unge sosialklienter tilbud om arbeid og arbeidstrening.
· samspill mellom generasjoner i tiltak som for eksempel Natteravnene.
Miljø
Miljøvern er en fellesoppgave for det offentlige, næringslivet og den enkelte.
Molde Høyre vil:
· bevare Moldeholmene, Moldemarka og byens grønne lunger.
· utvikle sjøfronten til et byrom der vann og land møtes.
· arbeide for at Molde i fremtiden kan tilby miljøbasert transport for busser og større kjøretøy.
· fremme rammevilkår for alternative energiformer i nye boligfelt og offentlige bygg.
· informere om utstedelse av Miljøfyrtårn-sertifikat.
Høyre baserer sin politikk på:
FRIHET UNDER ANSVAR OG
TILLIT TIL ENKELTMENNESKET
Godt valg
STEM HØYRE
