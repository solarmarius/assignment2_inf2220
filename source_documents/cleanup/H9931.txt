
03.mars 2006
Unge Venstre
- Verneplikt premierer unnasluntring
- Verneplikten er blodig urettferdig. Samtidig som vernepliktsystemet i dag premierer unnasluntrere med tjenestefri, så blir de prinsipielle militærnekterne premiert med sivilt tvangsarbeid eller fengselsstraff. Dette henger ikke sammen, sier leder i Unge Venstre Lars-Henrik Michelsen.
I dag kalles langt under halvparten av norske menn inn til førstegangstjeneste, og færre skal det bli. Michelsen mener tiden er overmoden for å oppheve verneplikten, og mener stortinget i praksiss har skapt et system som indirekte oppfordrer unge menn til å lyve på seg en vond rygg eller psykiske problemer for å komme seg unna verneplikten.
- Systemet man har i dag lærer opp unge menn i hvordan de skal lyve, snike og sno seg unna systemet - og dette tolereres. Alle vet dette, men så langt har ingen gjort noe med det, beklager Michelsen.
Unge Venstre-lederen mener det er et paradoks at dagens system straffer prinsipiell motstand mot militærtjeneste, samtidig som unnasluntring blir premiert.
- Dersom man er ærlig på at man ikke vil gjennnom militærtjenesten så blir man straffet med siviltjeneste eller fengselsopphold. Systemet favoriserer altså løgn fremfor prinsipielle arguemente. Det må vi endre på, sier Michelsen.
