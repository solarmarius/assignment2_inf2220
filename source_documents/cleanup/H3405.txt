
Torsdag 14. juni
Kristelig Folkeparti aksjonerer for far
Lørdag 16. juni arrangerer over 150 KrF-lag standsaksjon under mottoet Tid fort 10", 10 ukers fødselspermisjon til far. Familiepolitikk vil være en av KrF sine profilområder i valgkampen.
-Den store oppslutningen om denne standsaksjonen vitner om stor entusiasme lokalt i forkant av valget, sier generalsekretær i Kristelig Folkeparti, Inger Helene Venås.
-Kristelig Folkeparti ønsker at foreldrene skal kunne bruke mer tid sammen med sine barn, nå er det spesielt far sin tur. Vi ønsker nå å utvide pappapermisjonen med seks nye uker. KrF vil bruke standsaksjonen 16. juni til å markere dette, sier generalsekretæren.
KrFs partiledelse vil lørdag delta i aksjonen på følgende steder:
· Valgerd Svarstad Haugland: Stavanger "Kvinner viser vei" kl. 14.30 og stand i Randaberg sentrum, 11.00-12.00.
· Kjell Magne Bondevik: Rådhusplassen, Molde 12.30-13.00
· Einar Steensnæs: Egertorget i Oslo, 10.30-11.30
· Odd Anders With: forskjellige steder i Aust-Agder
