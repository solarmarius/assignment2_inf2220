
fredag 9. februar 2001 21:38:09
May Britt Vihovde (v)
Ikke tilstrekkelige rammer
- Jeg er tilfreds med at rammene i Nasjonal Transportplan har blitt utvidet, men det er ikke tilstrekkelig ut fra hva norsk økonomi kan tåle.
- Jeg er redd planen ikke møter utfordringene næringslivet står overfor. I går diskuterte Stortinget havbruksnæringens framtid. Infrastruktur er vesentlig her. Det synes verken fiskeriministeren eller samferdselsministeren å ha tenkt på, sier May Britt Vihovde, Venstres medlem i samferdselskomiteen.
Kollektivsatsingen er for svak, men utvidede rammer har gitt en viss økning på kollektivsiden, her kan vi håpe på både miljø- og sikkerhetsgevinst. Prosjekter som jeg er spesielt glad for er de økte jernbanesatsingene: dobbeltspor på Nord-Jæren, forsert utbygging Asker-Skøyen og punktutbedringer på Bergensbanen. Dessverre ble det ikke flertall for dobbeltspor gjennom Ulriken, eller økt satsing på T-banen i Oslo.
- Med å gå inn for konkurranseutsetting, og øket privat offentlig samarbeid (OPS) mente vi å kunne finansiere både bybane i Bergen og Mosseveien i tunnel, noe det dessverre ikke var flertall for, sier May Britt Vihovde.
Jeg beklager at vi ikke nådde fram med gode prosjekt som større opprustning på E 6 gjennom Nordland, E 39 Kyststamvegen og E 16 mellom Bergen og Sandvika.
Vi har heller ikke nådd fram når det gjelder å øke satsingen på rassikring og utbedring av farlige veier, sier Vihovde.
