
Stortinget, 17. februar 1999
fra Stortingsrepresentant Per Sandberg, Fremskrittspartiet
SELSKAPET TUSENÅRSSKIFTET NORGE A/S HAR NÅ FORETATT EN FORDELING AV MIDLER TIL PROSJEKTER INN I ÅR 2000.
Fremskrittspartiets talsmann Per Sandberg reagerer meget kraftig på den prioritering som gjenspeiler seg i fordelingen. Per Sandberg vil først opplyse om at Fremskrittspartiet hele tiden har vært motstander av det skulle brukes så store midler til tusenårsprosjekter. Gjennom den fordeling vi nå ser får bare Fremskrittspartiet bekreftet sin frykt for at målsettingen om at dette skulle være et kulturelt løft i lokalmiljøene ikke følges opp. Nå ser vi at kun 10% av søkerne får tilskudd. Det som er det mest graverende er jo at selskapet har fordelt 50% av midlene til offentlige institusjoner. 8 millioner kroner av de bevilgede 18,7 millioner som er bevilget går direkte til en av Norges største offentlige institusjoner - nemlig NRK!
Per Sandberg ber nå kulturminister Anne Enger Lahnstein gripe inn overfor selskapet og sørge for at hennes egne utsagn om at de mangfoldige aktivitetene i lokalmiljøene blir ivaretatt.
