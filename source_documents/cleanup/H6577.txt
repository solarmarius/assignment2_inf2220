
13.05.02
Vegard Martinsen, (DLF)
Penger går bakveien
"Fikk pengestøtte bakveien" skriver Nettavisen idag om at John Alvheim (Frp) sørget for at en bedrift fra hjemfylket fikk 10 millioner av staten til utprøving av en ny HIV-vaksine.
Normalt ville Bionor Immuno måtte konkurrere med 110 søkere om Forskningsrådets pott på 7 millioner til klinisk forskning. Men etter at Bionor hadde vært hos politikerne på Løvebakken i fjor høst, sørget Alvheim, som er leder av Stortingets sosialkomite, for at bedriften fikk 10 millioner av staten til utprøving av en ny HIV-vaksine.
Naive mennesker tror at når staten fordeler penger, så gjør den det på et saklig grunnlag uten å ta irrelevante og personlige hensyn. Men dette er som sagt en naiv forestilling. Også når det offentlige fordeler penger kommer ofte usaklige hensyn i veien, når det offentlige skal dele ut penger kommer bekjentskaper og forbindelser og endog bestikkeler inn i bildet.
DLF mener at det er den som har tjent pengene som har all rett til å disponere dem, og også at den som disponerer egne penger er langt mer forsiktig enn den som disponerer andres penger. Sagt på en annen måte: det at staten tar så mye penger fra oss medfører nødvendigvis en enorm sløsing. Derfor bør folk selv få beholde mest mulig av det de tjener, og staten bør kun holde seg til primæroppgavene.
