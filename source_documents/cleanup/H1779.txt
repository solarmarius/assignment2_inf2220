
Mandag 2. november 1992
Odd Holten (KrF) i finansdebatten:
HVA GALT HAR ORGANISASJONS-NORGE GJORT?
I forbindelse med årets forslag til statsbudsjett fra regjeringen, er det grunn til å spørre seg hva galt organisasjons-Norge har gjort når regjeringen viser sin takk-nemlighet for de mange tunge og viktige tak de har tatt ved å skjære ned på til-skuddene til arbeidet deres over en lav sko. Dette spørsmålet stilte Kristelig Folke-partis finanspolitiske talsmann Odd Holten situasjonen i Stortingets finansdebatt mandag.
Odd Holten minnet om at organisasjons-Norge har tatt mange og tunge tak til felles-skapets beste, ikke minst i tider da det er viktig å få mye igjen for hver krone til utdanning, sosialt arbeid og annen innsats. Blir regjeringens forslag vedtatt, står mange folkehøgskoler, friskoler og frie høgskoler i fare for å måtte legge ned, mens AAN-kontorene, familierådgivningskontorene og evangeliesentrene henvises til å drive på sparebluss, sa Odd Holten, som spurte hva grunnen til disse signalene kunne være. Han avviste at arbeidet er faglig mindreverdige, og mente at søkningen de opplever beviser det motsatte.
-Tilbudene fra organisasjonene ligger i front. Resultatene er gode og enkeltmennesker får et godt tilbud og hjelp, slo Odd Holten fast, og understreket at KrF vil fortsette å arbeide innenfor fagkomiteen for å få styrket disse tilbudene.
