
Oslo, 20. mars 2001
FREMSKRITTSPARTIET
Geir Mo
PER DANIELSEN HAR MELDT SEG UT AV FrP
Siden Per Danielsen har funnet det for godt å offentliggjøre sine brev til Fremskrittspartiets Sentralstyre, finner vi det riktig å også offentliggjøre vårt brev til Per Danielsen som i dag er sendt han.
I vårt brev viser vi til at Per Danielsen åpenbart ikke lenger ønsker å være medlem i FrP. Hele hans brev, og spesielt et sitat der han ser frem til å komme ut av ditt (Hagens, vår anmr) redselskabinett  på den ene eller annen måten. oser av forakt for FrP. Videre skriver hanDet er nå en belastning å være medlem av FrP
Fremskrittspartiet har ikke noe ønske om å være noen belastning for noen. Vi har derfor tolket hans brev til oss som en utmelding av partiet, og strøket han fra våre medlemslister. Dersom dette mot formodning er feil, og Per Danielsen til tross for 3 siders utskjellig og fornærmelser mot partiformannen, og til tross for ovennevnte sitat, fremdeles ønsker å være medlem av familiebedriften FrP (PDs karakteristikk) har vi bedt om å bli underrettet skriftlig om dette innen i morgen torsdag kl. 1600.
FORSLAG OM SUSPENSJON/EKSKLUSJON - UTMELDING
Vi viser til vårt brev av 14. mars 2001, samt ditt svarbrev datert 20. mars.
For ordens skyld gjør vi oppmerksom på at det nevnte brev er fra Fremskrittspartiets Sentralstyre. Dine krasse karakteristikker og personlige utfall mot partiformannen er også på denne bakgrunn lite treffende.
I ditt brev, tredje siste avsnitt, skriver du følgende:
Jeg ser frem til å komme ut av ditt redselskabinett  på den ene eller andre måten. Det er nå en belastning å være medlem av FrP
Slik vi leser dette har du et sterkt ønske om ikke lenger å være medlem av FrP. Slik leser vi for øvrig resten av ditt brev også. Vi leser dette derfor som en utmelding av Fremskrittspartiet, og vil derfor stryke deg fra våre medlemslister.
Dersom dette mot formodning skulle være feil, og i strid med det ovennevnte klare sitat ber vi om å bli underrettet skriftlig om dette innen torsdag kl. 1600, til vårt kontor.
