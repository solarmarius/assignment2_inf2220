
Stortinget 25. februar 2003
Senterpartiet
Stortingsrepresentant Inger S. Enger
Fortsatt handlingsvegring fra Olje- og energiministeren
Einar Steensnæs nektet fortsatt å konkludere på om krav om magasinfylling er fornuftig for å forebygge nye strmmkriser, da forslaget ble behandlet i Stortinget i dag. I stedet skjøv han problemet foran seg, og vil bruke et helt år på å utarbeide en Stortingsmelding om temaet.
De to siste mÃ¥nedene har både Steensnæs og andre representanter for Regjeringspartiene uttrykt interesse for forslaget. I media varslet Steensnæs dessuten en omlegging på dette området (Vårt Land 24.02.03). Kraftselskapene skal ikke kunne tjene like mye penger på å tømme kraftmagasinene for å tjene mest mulig penger. Steensnæs er uklar. I media lover han handling, mens i Stortinget utsetter han tiltakene. Jeg er svært forundret over at uttalelsene hans i pressen ikke medfører at han støtter forslaget om krav til magasinfylling, sier Senterpartiets forslagsstiller Inger S. Enger.
Magasinfyllingen var i forrige uke helt nede på 33 prosent på landsbasis, mot normalt 56 prosent. Brevene om å starte strømrasjonering har begynt å gå ut fra NVE. På grunn av statsrådens manglende handlekraft, frykter jeg at strømforsyninga også for neste vinter blir svært usikker, sier forslagsstiller Inger S. Enger.
