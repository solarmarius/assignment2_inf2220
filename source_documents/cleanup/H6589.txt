
16.11.02
Vegard Martinsen, (DLF)
Reductio ad absurdum
Dagbladets nettavis forteller at hjelpepleieren Bjørg Toxborg, som arbeider i halv stilling, ifjor betalte kr 7461 i toppskatt. Dette var på en inntekt på ca 150 000. (Hennes totale direkte skatt var ca 50 000.)
De som er ansvarlige for dette er selvsagt Arbeiderpartiet, SV, KrF, Høyre, Venstre og Senterpartiet, siden disse har sittet i Regjering, og da er ansvalige for detaljbestemmelsene i skattesystemet. Toxborgs skjebne viser hvor absurd politikken til disse partiene er.
DLFs syn er at dersom man først innfører tvungen skatt, vil denne etterhvert øke og øke på vanlige lønnsmottagere, og alle forsøk fra politikere på å rydde opp i skattejungelen vil bare gjøre vondt verre. De siste år har vi flere ganger hatt grundige gjennomganger av skattesystenet, men resultatet er altså at folk som tjener 150 000 må betale toppskatt.
Folk bør derfor få beholde sine penger selv, og således kunne bruke dem slik de måtte ønske. DLF er av den oppfatning at folk da vil bruke sine penger på en langt mer fornuftig måte enn politkerne bruker skattebetalernes penger idag.
