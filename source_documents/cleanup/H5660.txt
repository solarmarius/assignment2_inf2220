
9.3.2002
Venstrekvinnelagets Landsmøte:
Endelig!
Landsmøtet i Norges Venstrekvinnelag ønsker å gratulere regjeringen med en klok avgjørelse. Kvotering til styrer har vært en kampsak for Venstrekvinnelaget i mange år.
Næringsminister Ansgar Gabrielsen utfordres til å følge opp og motivere næringslivet til umiddelbart å sette i gang rekruttering av kvinner til disse vervene.
Gabrielsen må påse at en modell av "gutteklubben grei", der et lite antall personer beholder mange styreverv, ikke kopieres. Norges Venstrekvinnelag ønsker at det skal settes et tak på antall styreverv som menn og kvinner kan inneha.
