
FREMSKRITTSPARTIETS
STORTINGSGRUPPE
fra Stortingsrepresentant Anders Anundsen
Sloss for Kysta !
Fremskrittspartiets Anders Anundsen fra Stavern er stortingsrepresentant for tiden, og han ville ha svar på om Høybråten hadde hjemmel til å frata Vestfold fylkeskommune 23 millioner kroner etter en endring av beregningsgrunnlaget for DRG. Det er særlig Kysthospitalet reduksjonene går utover.
- Forrige uke gav Statsråden utrykk for at det var fylkeskommunene og derved Kysthopitalet, som hadde gjort feil i sin innrapportering og at departementet var uskyldig. I dagens spørretime åpnet Statsråden for at departementets tall kunne være gale og at departementet ville fortsette forhandlinger med fylkene angående saken, forteller Anundsen.
- Statsråden klarte ikke å finne relevant hjemmel for endring av praksis og vek unna hovedspørsmålet. Det gir i og for seg Kysthospitalet ytterlig sterkere kort på hånden i de forestående forhandlinger med departementet, særlig tatt i betraktning den nære kontakt det har vært mellom sykehuset og departementet, fortsetter Anundsen.
- Det er ingen tvil om at denne saken vil bli løst, om ikke annet i revidert. Men det vil være til fordel for regjeringen dersom de selv innrømmer glippen, istedenfor at Stortinget skal tvinge dem i kne, avslutter Anundsen.
