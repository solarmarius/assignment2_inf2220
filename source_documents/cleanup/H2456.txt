
Søndag 10. april 1994
KrF-leder Kjell Magne Bondevik svarer KrFU:
FORSTERKET KrF-INNSATS MOT EU
Kristelig Folkeparti vil trappe opp kampen mot norsk EU-medlemskap i tiden fram mot folkeavstemmingen. Vi har flere tiltak under planlegging med dette siktemålet. Det sier partileder Kjell Magne Bondevik i en kommentar til en uttalelse fra KrFUs landsstyre, der man ber om at partiet kommer sterkere på banen i EU-saken.
-Kristelig Folkeparti vil i tida framover øke sitt engasjement i arbeidet mot EU-medlemskap uansett. Dette ville vi gjort uavhengig av henvendelsen fra KrFUs landsstyre, sier Bondevik.
-KrFs nei-standpunkt er klart, men vi vil ha en saklig og nyansert debatt om denne saken. Noen av aktivitetene for å få fram nei-argumentene kan med fordel samordnes med og skje gjennom organisasjonen Nei til EU, sier Kjell Magne Bondevik.
