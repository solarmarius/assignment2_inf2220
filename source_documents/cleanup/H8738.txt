
4.11.2004
Sp
20 åring fra Telemark på Stortinget!
Denne uken er Tor Erik Baksås fra Telemark utplassert i Senterpartiets stortingsgruppe for å arbeide med næringspolitikk. Utplasseringa er et ledd i skoleringa i Senterpartiets fylkestingsgruppe, der Baksås er nestleder i hovedutvalget for næring og det gode bosted.
- Dessverre ser det ut til at vi har ei regjering her i landet som kan virke som om bevisst motarbeider Telemark og andre distriktsfylker, sier Baksås som er oppgitt over regjeringas næringspolitikk. I tillegg til å opplæringen bruker Baksås tiden aktivt til å tale Telemarks sak.
- En viktig sak er gassrørledning til Telemark. Det kan se ut til at Regjeringa forsøker å hale denne ut saken, men Telemark har ikke tid til å vente! Det er ikke tvil om at et gassrør til Telemark vil være til stor fordel for hele Telemark, ikke bare Grenland, sier en engasjert Baksås. I tillegg til å skape arbeidsplasser i seg selv, vil et gassrør bidra til å skape en mer generell begeistring og tru på ei framtid i Telemark, sier Baksås - Et gassrør vil rett og slett bidra til en dominoeffekt i næringslivet i Telemark, understreker Baksås.
Den andre saken som har opptatt den unge håpefulle er Innovasjon Norge og hvordan deres virkemidler kan skape arbeidsplasser i hele Telemark.
- Faktum er at Innovasjon Norge Telemark ikke mangler gode prosjekter, men kapital til å støtte alle de gode forslagene. Når vi vet at vi trenger å skape 50 000 nye arbeidsplasser i Telemark inne 2020, er det bare å brette opp ermene og satse på det vi vet fungerer, blant annet Innovasjon Norge hevder Baksås.
Til slutt påpeker Baksås at selv om det er en Senterpartirepresentant fra Telemark inne på praksis denne uken, skal Telemarks representasjon i Senterpartiet på Stortinget bli fast med minst en representant fra neste høst.
