
10.11.2005
Venstres Stortingsgruppe v/ André Skjelstad
- Endringer i minstefradraget er usosialt!
En sosial velferdspolitikk er å sørge for at vanlige lønnsmottagere klarer seg godt av egen inntekt. - Et høyt bunnfradrag kommer de med lave inntekter til gode. Vi er svært overrasket over at regjeringen velger å ta fra denne gruppen, sier Venstres sosialpolitiske talsmann André Skjelstad.
En av de viktigste elementene i skattereformen var å sikre et høyt bunnfradrag - fordi det er en sosial og rettferdig skattepolitikk. - Vi er svært overrasket over at Stoltenberg-regjeringen allerede ved starten av sin regjeringsperiode velger å ta fra denne gruppen, sier Skjelstad.
- De rød-grønne har hele tiden angrepet det de kalte skatteletter til de rike. Nå ser vi at det er vanlige lønnsmottagere som rammes, avslutter Skjelstad.
