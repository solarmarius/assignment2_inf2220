
11.5.2004
Politisk uttalelse fra Venstres sentralstyre, vedtatt 10/5-04
Venstre fordømmer mishandlingen i Irak
Venstres sentralstyre fordømmer mishandlingen som har funnet sted i irakiske fengsler. Anklagene mot soldater fra koalisjonsstyrkene må være gjenstand for åpen etterforskning, og alle som er ansvarlige må bringes inn for retten.
Selv i konfliktsituasjoner finnes det regler som må aksepteres. Mishandling av krigsfanger er ulovlig i henhold til internasjonal humanitær rett, og eneste måte å anerkjenne krigens regler er konkrete handlinger overfor for de ansvarlige og deres overordnede i Irak.
