
Torsdag 13. september 2001
Vedtak i KrFs stortingsgruppe om regjeringssituasjonen:
Kristelig Folkepartis stortingsgruppe drøftet den 13. september 2001 den parlamentariske situasjonen etter stortingsvalget, og gjorde følgende vedtak:
1. Stortingsgruppa konstaterer at stortingsvalget 2001 ga et nederlag for Ap-regjeringen, men at det heller ikke ble tilstrekkelig oppslutning om sentrumsalternativet.
2. Stortingsgruppa viser til at partiet har arbeidet for et regjeringsskifte, og at det derfor i den aktuelle situasjon er mest naturlig å sondere, og så eventuelt forhandle, med Høyre og evt. Venstre om etablering av en regjering.
3. KrF vil i en slik prosess stille klare krav til politisk gjennomslag og til sammensetning av en regjering.
4. Stortingsgruppa vil møtes og vurdere resultatet av sonderingene og ta stilling til om det er grunnlag for forhandlinger. Gruppa vil i så fall igjen møtes og vurdere et eventuelt forhandlingsresultat og på dette grunnlag ta stilling til regjeringsdeltagelse. I mellomtiden vil representanter for gruppa delta i forhandlingsdelegasjonen og i en referansegruppe.
