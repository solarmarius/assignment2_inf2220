
Fredag 12. februar 1993:
Bondevik på KrFs fylkesårsmøte i Nordland:
KrF utfordrer de andre partiene:
TAR DERE EN VERDIDEBATT?
Kristelig Folkeparti vil utfordre de andre partiene til å ta en grunnleggende verdi-debatt foran valget til høsten. Faren er at mange vil unnvike dette og avlede opp-merksomheten ved overfladiske slagord, appell til egoisme og fremmedfrykt eller urealistiske økonomiske løfter. Det var Kristelig Folkepartis leder, Kjell Magne Bondevik, som sa dette i sitt foredrag på årsmøtet i Nordland KrF på Leknes fredag kveld.
- EF-saken og sysselsetting vil selvsagt stå sentralt i valgkampen. Men EF-spørsmålet avgjøres ikke ved stortingsvalget, men i en egen folkeavstemming. Arbeidsledigheten er et grunnproblem som må bekjempes. Men for stadig flere går problemen endea dypere: Ensomhet, samlivsbrudd, mangel på mening og på holdninger til rett og galt. Også vi som politikere må ta disse hovedspørsmålene opp til debatt. Spørsmålet er hvilke verdier vi vil formidle og hva vi vil bygge lover og institusjoner på. Her unnviker mange partier. De vil ikke svare på f.eks.:
Disse og andre grunnleggende verdispørsmål er mange opptatt av, og KrF vil utfordre partiene til debatt om dette, sa Kjell Magne Bondevik i sitt foredrag.
