
26.03.98
Ågot Valle, nestleder i kulturkomiteen (SV):
Sosialistisk Venstrepartis Pressetjeneste
Stortinget
Handlingsplan for formidling av ballett og opera må tas fatt på nå
- I forbindelse med regjeringas fremleggelse av ny operamelding fremstår Bjørvika som er bra alternativ. Det er liten forskjell på alternativene på Vestbanen og i Bjørvika med hensyn til ferdigstillelse og pris. Nå må alle ta til vett slik at vi får et forpliktende vedtak, mener Ågot Valle, nestleder i kulturkomiteen og representant fra Hordaland for SV.
- Det er viktig for SV å få en opera som er synlig og ikke inneklemt, samtidig som det er innholdet som er det viktigste
- Vi må nå få en handlingsplan for formidling og produksjon av ballett og opera i Norge. Miljøene rundt omkring i landet må tas på alvor og få anledning og muligheter til å blomstre. Den progresjonsplanen regjeringa og kulturdepartementet har foreslått i forhold til en nasjonal formidling og produksjon, er ikke tilfredstillende når siktemålet er at planen skal foreligge når nytt operahus står klart til bruk. Det vil si at vi ikke har en ferdig plan før om nesten ti år, avslutter en utålmodig Ågot Valle.
