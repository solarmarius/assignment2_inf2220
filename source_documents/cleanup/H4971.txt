
31.07.2001
Ap
Avisdød i Nord-Trøndelag
Er du glad i lokalavisa di? I såfall bør du ikke stemme på Høyre eller Fremskrittspartiet. De vil nemlig fjerne pressestøtten. Dersom det skjer kommer over halvparten av lokalavisene i Nord-Trøndelag til å måtte legge ned!
De fleste lokalaviser er avhengige av å få støtte for at de skal overleve i markedet. I Nord-Trøndelag er det i dag 7 lokalaviser som mottar pressestøtte. Arbeiderpartiet har foretatt en ringerunde blant disse. Hele 4 lokalaviser sier at de mest sannsynlig må legge ned dersom pressestøtten fjernes. Det ønsker altså Høyre å gjøre. De kaller støtten overflødig, og mener at pressen blir mindre uavnhengig av å motta støtte. Med Høyres politikk får du kanskje noen kroner mindre i skatt, men du mister lokalavisa di.
Arbeiderpartiet synes derimot at lokalavisene er viktige, både for identiteten til lokalsamfunnet, og for å sikre et mangfold av meninger. Derfor vil vi fortsatt gi pressestøtte.
Her er en oversikt over avisenes svar da de ble spurt om hva som ville skje dersom de mistet pressestøtten:
Meråkerposten: Legges ned
Frostingen: Legges ned
Levangeravisa: Vil forsøke å drive videre, men avisen blir dårligere
Innherreds folkeblad Verdalingen: Vil forsøke å drive videre, men avisen blir dårligere
Steinkjer Avisa: Vil forsøke å drive videre, men mister sikkerheten
Snåsningen: Sannsynligvis nedlegging
Inderøyningen: Legges ned
