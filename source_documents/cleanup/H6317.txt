
31.10.02
Rød Valgallianse
Stavanger krever industrimelding
Rød Valgallianse fikk i kommunstyremøte i Stavanger den 28/10 enstemmig støtte til et krav om en egen stortingsmelding om industripolitikk.
Det var i forbindelse med behandlingen av Stavangers høring til storbymeldinga at Rød Valgallianse stilte dette forslaget sammen med en rekke andre forslag knytta til industri og miljøpolitikk. Forslaget fikk enstemmig støtte og blei oversendt departementet sammen med resten av Stavangers innspill.
RV ønsker en slik industrimelding for at det skal bli utvikla en langsiktig politikk for verdiskapning i Norge. Stat og regjering kan ikke se på at 2000 arbeidplasser blir lagt ned i måneden. En umiddelbar nedsetting av renta, og en industrimelding med vyer for utvikling og styring av norsk industripolitkk de neste ti-åra er begge deler nødvendig. Kuttene må skje innafor handelsnæringen, og sparingen må foregå hos de som bruker mest, ikke i industri og offentlig sektor, krever RV.
