
Berg Frp
Valgprogram for perioden 2003-2007 Berg FrP - for folk flest
Helse og sosial:
En kommunes viktigste ansvarsområde. Det skal legges til rette for at alle som trenger sykehjemsplasser får behovet dekket, samt at hjemmesykepleien og hjemmehjelpsordningen får høyeste prioritet. FrP vil gi de eldre muligheten til å bo hjemme lengst mulig i sosiale og trygge omgivelser. Derfor vil Berg FrP:
· Sikre psykisk utviklingshemmede en menneskeverdig tilværelse med trening/omsorg.
· Ha løpende vurdering om at kapasiteten ved institusjoner er i samsvar med behovet.
· Fjerne egenandeler i hjemmetjenesten.
· Arbeide for en forsvarlig og god legedekning, samt sikre ambulanse i beredskap for alle kommunens innbyggere.
Kommunal forvaltning:
· Sikre større kommunal selvstendighet ved i styrke kommunens stilling i forhold til staten, spesielt økonomisk handlefrihet og ansvar.
· Sikre innbyggerne informasjon og service på en hurtig og effektiv måte.
· Rasjonalisere og effektivisere kommunens forvaltning ved å overføre oppgaver som er egnet til private bedrifter.
Skatter og avgifter:
· At kommunale avgifter holdes på et lavt nivå.
· Redusere kommunale avgifter til eldre som bor alene i eget hus.
Undervisning:
Berg Frp ønsker å skape en grunnskole som møter alle utfordringene i samfunnet. De unge har krav på å få et godt grunnlag for videre utdanning. Skolen skal gi hver enkelt elev forutsetninger for å lære og utvikle seg til et selvstendig individ. Derfor vil Berg FrP:
· At alle elever må få mulighet til å utvikle seg videre fra sitt nivå.
· Sikre midler til moderne og hensiktsmessige læremidler.
· Gi større grad av selvstyre ved skolene, og at foreldre og lærere får mer innflytelse. Slik at elevene lettere kan velge hvilken skole de vil undervises på.
· Sørge for en undervisningsstandard som bidrar til resultater som elevene kan være stolt av når de søker seg på videreutdanning.
Oppvekstvilkår:
Berg FrP ser det som helt nødvendig at vi har en fritidsleder som kan legge til rette for fritidsaktiviteter, og kan drive lokal arbeidsformidling for de unge. Kommunen skal alltid støtte frivillige tiltak for barn og unge.
Næringsliv:
Legge forholdene til rette for dem som vil etablere egen næringsvirksomhet i kommunen, med særlig vekt på ungdom.
Ta vare på nåværende næringsvirksomhet.
Bekjempe unødvendig byråkrati.
Være en "JA" kommune for næringsvirksomhet.
Fremskrittspartiet
Kommunestyrevalget i Berg kommune 2003
