
søndag 17. september 2000 13:16:30
Samarbeidet mellom Nordvest-Russland og Norge må intensiveres
Uten en ny giv og en ny holdning til samhandling mellom naboer vil Barentssamarbeidet havarere. Venstres landsstyre ber derfor regjeringen intensivere det mellomfolkelige samarbeidet med fokus på hjelp til selvhjelp-prinsippet og en forsvarlig ressursforvaltning i Barents og på Nordkalotten.
Innsatsen må først og fremst settes inn på følgende områder:
 Atomtrusselen fra Russland må tas på alvor, blant annet ved å bygge ut et automatisk målenettverk
 En felles forsyningsstrategi for Nordkalotten
 Legge tilrette for et fleksibelt arbeidsmarked i nordområdene
 Radikale miljøtiltak som fremmer folkehelsa, slik som samarbeidet for å skaffe rent drikkevann
 Tiltak for å stanse tuberkulosen
Venstres landsstyre vil understreke nødvendigheten av å vektlegge respekten for og kunnskapen om hverandres kulturer i det videre arbeid. Økt lokal innflytelse vil være avgjørende for om dette arbeidet lykkes.
