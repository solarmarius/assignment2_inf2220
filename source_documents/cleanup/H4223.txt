
tirsdag 25. februar 1997 10:35:27
Studielånsrenta under markedsrenta
Uttalelser vedtatt av Venstres landsstyre 23. februar
Venstres landsstyre mener studielånsrenta bør ligge under markedsrente. Stipendandelen bør gradvis økes til 50%.
- Det er meningsløst med en studielånsrente som er vesentlig høyere enn renter på andre lån. Etableringsgenerasjonen må gis rimelige og rettferdige vilkår. Høyere utdanning må stimuleres gjennom en fornuftig studiefinansiering, uttaler Venstres landsstyre.
Pasientenes rettigheter må styrkes:
- Venstre ønsker egen pasientrettighetslov
Venstres landsstyre mener det er behov for en egen lov om pasientrettigheter. Loven må blant annet sikre pasientene retten til informasjon, medvirkning og medbestemmelse i behandlingen.
- Helsevesenet preges i for stor grad av debatt om organisering, eierstruktur og av profesjonskamp. Pasientens behov og rettssikkerhet må settes sterkere i fokus i norsk helsevesen, uttaler Venstres landsstyre.
Ja til lokalt selvstyre
Venstre vil forsvare det lokale selvstyre og sier derfor netil til tvangsammenslåing av Akerhuskommuner med Oslo.
- Endringer av kommune-og fylkesgrenser må komme som et resultat av innbyggernes eget ønske, uttrykt gjennom et flertall i folkeavstemning, uttaler Venstres landsstyre.
Venstre vil legge bedre til rette for økt samarbeid på tvers av fylkes-og kommunegrenser for å få til hensiktsmessig og praktiske løsninger innenfor sektorer som helse, samferdsel og utdanning.
