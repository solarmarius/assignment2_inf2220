
2002-05-30
Stortingsrepresentant Arne Sortevik (FrP), fraksjonsleder Kirke-, Utdannings- og Forskningskomiteen
Spørsmål i spørretimen om skolens adgang til beslag av gjenstander fra elevene;
SKOLENE KAN FORETA BESLAG!
-På kurs om hverdagsjuss for skoleledere har det vært hevdet at ansatte i skolen ikke har adgang til å foreta beslag av gjenstander fra elevene.
På spørsmål i spørretimen fikk jeg 29.5.02 viktig avklaring fra statsråden sier Arne Sortevik, utdanningspolitisk talsmann for FrP.
-Statsråden bekreftet i sitt svar til at det er skapt usikkerhet om disse spørsmålene. Det vil bli sendt ut eget rundskriv for å klargjøre forholdet. Statsråden understreket at det fra Utdanningsdepartementets syn, i forhold til lovverk, skolereglement og alminnelig sunn fornuft, ikke er noe til hinder for at ansatte kan foreta beslag av gjenstander fra elevene. Avklarende og betryggende sier FrPs Arne Sortevik. -Men det er også viktig at jussen er på fornuftens side!-
-Bakgrunnen for saken er bl.a. ulike mediaoppslag om at skoler kan oppleve behov for å beslaglegge ulike typer gjenstander som forstyrrer undervisningen eller på annen måte er uakseptabelt for et godt lærings- og arbeidsmiljø på skolen. Det er betryggende for elever, for foreldre og for ansatte å vite at nødvendige beslag kan gjennomføres og at det er lovlig sier Arne Sortevik.
-Ingen ønsker skolen som en arena for uro. Tvert imot har vi et ønske om å redusere uro, mobbing og narkoproblemer i skolen. Jeg oppfordrer derfor
Utdanningsministeren til å gjennomgå alle sider knyttet til beslag inklusive
klargjøring og effektivisering av samarbeid mellom skole og politi der det kan vise seg ønskelig og nødvendig sier Arne Sortevik.
