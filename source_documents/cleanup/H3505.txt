
Torsdag 17. oktober 1996
Justispolitisk talskvinne for KrF, Anita Apelthun Sæle:
GI OSS TID TIL OMSUT!
- Det kriminalførebyggjande rådet har nyleg presentert ei undersøking som konkluderte med at grov vald blant born under 15 år aukar dramatisk, sjølv om dei faktiske tala enno er små. I tillegg kjem dei siste vekenes fokus på born som ranar born for klede og skor i Oslo sine gater. Eg er ikkje i tvil om at det er dei katastrofale konsekvensane av familieoppløysinga vi ser konturane av her. Det sa Kristeleg Folkeparti si justispolitiske talskvinne, Anita Apelthun Sæle, under trontaledebatten i går.
- KrF har alltid hevda at eit samfunn som ikkje satser på familien som omsutseining, vil få vanskar. No ser vi at det er slik. Vi kjenner ikkje til noko samfunn som har overlevd utan ein familieinstitusjon i funksjon, og det finst ingen grunnar til å tru at noko framtidig samfunn kan klare seg utan familien. Tvert om: I sosialvitskapen vert familien omtala som personlegdomens vogge og staden for menneskeleg utvikling, framheva Sæle. - Vi må få tid til borna igjen, tid til å vere menneskje saman. Vi må og ta eit tak for å bekjempe underhaldningsvalden meir effektivt. Det er mennesket sitt verdisyn som styrer våre handlinger, derfor satser KrF på verdiar mot vald, minna Sæle om.
- Vi må ikkje undervurdere dette relativt nye tilskotet til kriminalitetsbiletet. Derfor ber vi Regjeringa vurdere effektive tiltak - både kortsiktige og langsiktige - for å førebyggje og bekjempe barnekriminalitet, sluttar Sæle.
