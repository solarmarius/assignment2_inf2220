
7/5-02
Magnhild Meltveit Kleppa, leiar i Kommunalkomiteen (Sp)
Skule og eldreomsorg taper i revidert budsjett
- Regjeringa framstiller kommunesektoren som ein av dei store vinnarane i revidert nasjonalbudsjett. Det er vanskeleg å sjå vinnarane, når konsekvensene er fortsatt kutt i skule, eldreomsorg og barnehagar, seier Magnhild Meltveit Kleppa, leiar i Kommunalkomiteen.
- Dei påplussingane som no kjem på kommunane er langt ifrå den økonomiske kvardagen kommunane opplever. Lønnsvekst og ei kraftig auke i pensjonsutgiftene, saman med ei årelang underfinansiering av kommunesektoren, tvingar kommunane til kutt i tenestene til innbyggarane. Dette er ein heilt uakseptabel situasjon. Stortinget må no gripa inn, seier Kleppa.
Det er elles uanstendig å la fylkeskommunane bli sitjande att med ansvaret for dei sjukehusrelaterte underskota for 2001. Denne gjelda må slettast og nye midlar tilførast fylkeskommunane.
