
2.5.2000
Morten Lund,
Pressemelding fra
ERVERVSLOVEN SKAL EVALUERES
Næringsminister Grete Knudsen støtter Senterpartiets krav om at ervervsloven må evalueres. Det kom fram da statsråden svarte på spørsmål fra Senterpartiets Morten Lund, som er leder av næringskomiteen, i Stortingets spørretime onsdag.
Senterpartiet mener dagens ervervslov ikke er et godt nok redskap til å styre nærings- og samfunnsutviklingen og til å sikre et godt og stabilt eierskap. Etter fem år er det behandlet 1300 saker uten at det er blitt gitt avslag på erverv i næringslivet. Røkke sitt oppkjøp i Aker og salget av Hydro Seafood til utlandet viser at det er behov for et redskap som skal stimulere langsiktig verdiskaping og sysselsetting i Norge.
For Senterpartiet er det ikke et mål at flest mulig erverv skal underlegges kontroll, men at myndighetene har et effektivt redskap i de tilfeller der erverv vil være uheldig for bedriften og lokalsamfunnet som berøres.
Ikke tilstrekkelig å få et lovverk, også nødvendig med politisk vilje til å bruke et slikt lovverk.
