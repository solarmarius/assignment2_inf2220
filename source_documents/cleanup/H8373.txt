
11.5.2004
Sp
Enoksen (Sp) om Revidert Nasjonalbudsjett: Næringsfiendtlig av Regjeringen
- Det er direkte næringsfiendtlig når Regjeringen foreslår å kutte 165 millioner kroner innenfor forskning, nyskaping og internasjonalisering, sier Senterpartiets næringspolitiske talsmann Odd Roger Enoksen i en kommentar til det framlagte reviderte nasjonalbudsjettet.
Enoksen peker på følgende kutt som vil få svært negative konsekvenser for norsk næringsliv:
· Regjeringen har foreslått å kutte 70 millioner kroner i bevilgningen til forsknings- og utviklingskontraktene. Dette er nesten en halvering av posten og vil gå ut over næringslivets evne til verdiskaping i framtiden.
· Internasjonalisering og profilering kuttes med 10 millioner kroner
· Det kuttes 85 millioner kroner i midlene til nyskaping
Samlet bidrar dette til å svekke våre framtidige inntektsmuligheter, mener Enoksen.
- Det er tydelig for alle at denne regjeringen ikke har til hensikt å drive en målrettet og aktiv næringspolitikk for å sikre framtidig verdiskaping og sysselsetting, sier Enoksen.
