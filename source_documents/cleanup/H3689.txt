
4.6.97:
Terje Riis-Johansen,
DE ARBEIDSLEDIGE MÅ GIS ET SKIKKELIG TILBUD.
- Regjeringas forslag til nytt tiltak for langtidsledige er ikke bra nok. Det sier Terje Riis-Johansen i en kommentar til kommunalkomiteens behandling av forslaget til nytt arbeidsmarkedstiltak. Riis-Johansen begrunner dette med de strenge avgrensingene som er foreslått.
-Slik det nå ser ut kan vi risikere å få et tiltak for de få. Senterpartiet vil derfor fremme konkrete endringsforslag under odelstingsbehandlingen kommende fredag:
Langtidsledige over 60 år må gis tilbud om førtidspensjon.
Reglene for det nye tiltaket må ha tilbakevirkende kraft.
Opptjening av inntekt må kunne skje med 36 mnd. i løpet av de fem siste år før dagpengeperioden startet. Dette særlig av hensyn til kvinner som tar 2 års omsorgspermisjon.
Alle med min. 3G må få ta del i tiltaket.
Personer som går ut av dagpengeperioden uten å få tilbud om tiltak må få vurdert mulighetene for yrkesrettet attføring.
Laveste sats for ytelse pr. dag må økes fra 203 til 230 kr/dag.
Riis-Johansen påpeker at dette er nødvendige tiltak for å gjøre det nye tiltaket til et reelt tilbud til de langtidsledige.
