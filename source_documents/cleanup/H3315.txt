
18. november 2000
Stortingsrepresentant Rigmor Kofoed-Larsen:
Gjennomslag for distrikts- og samferdselssatsing
Kristelig Folkeparti er glad for at det ikke innføres merverdiavgift på reiseliv og kollektivtransport slik Regjeringen hadde foreslått. Dette er meget viktig for Oppland Fylke som et utpreget reiselivsfylke. Unntaket gjelder også fornøyelsesparker og alpinanlegg.
Kollektivtransport har vi fått styrket med 190 mill , i tillegg til momsfritaket, det er absolutt et skritt i riktig retning både for trafikksikkerhet og miljø , ser Rigmor Kofoed-Larsen.
Kommuneøkonomien blir styrket med 1,25mrd. , svært viktig i en situasjon der mange kommuner står i fare for å måtte kutte i tjenestetilbudet.
For mange ,både ungdom og folkehøyskoler også i Oppland , er det viktig at stipendordningen for 19-åringer på folkehøyskole fortsetter.
Barne -og ungdomstiltak med en økning på 31 mill. , sammen med styrking av kulturtiltak og gjennomslag for tilskudd til arbeid med rusproblemer er en viktig satsing på barnas og ungdommens oppvekstmiljø.
Budsjettavtalen gir budsjettet for 2001 en god KrF og sentrumsprofil avslutter Rigmor Kofoed-Larsen.
