
Onsdag 25. mars 1992
Kjell Magne Bondevik:
DET VESENTLIGSTE VED EF-MEDLEMSSKAP
BLIR IKKE FORHANDLINGSTEMA
De vesentligste sidene ved et eventuelt EF-medlemsskap kommer ikke til å være tema om og når Norge går inn i forhandlinger med EF om medlemsskap. Det er det viktig å få slått fast, sa lederen for Kristelig Folkeparti, Kjell Magne Bondevik, i Stortingets spørretime onsdag. Bondevik hadde bedt statsminister Gro Harlem Brundtland svare på om hun mener det er aktuelt å søke om og forhandle om norsk EF-medlemmskap uten å ha tatt stilling til om medlemsskap er målet. Stats-ministeren avviste i dagens korteste spørretimesvar at dette var aktuell strategi for regjeringen.
Statsministeren slo fast at dersom Norge søker, er det en seriøs søknad, og sa at den endelige avgjørelsen blir tatt når resultatet foreligger og det har vært holdt folke-avstemming om saken.
Kjell Mange Bondevik sa at han regnet med at statsministeren ville gi klarsignalet til en ny medlemsskapdebatt "om halvannen uke", men understreket at KrF helst ser at det ikke blir sendt noen medlemsskapssøknad. Han slo også fast at medlemsskaps-forhandlingene ikke kommer til å dreie seg om det vesentligste ved et eventuelt norsk EF-medlemsskap, nemlig EF som en økonomisk og monetær union.
-I det spørsmålet er det ingenting å forhandle om fra EFs side, slo Bondevik fast, og takket statsministeren for et svar som han fra en side sett betraktet som selvsagt, men som samtidig var klargjørende i forhold til seriøsiteten av en eventuell norsk søknad.
