
Mandag 6. januar 1992
OFRE FOR FORELDREFYLL I SPØRRETIMEN
Ofrene for foreldrefyll sto i medienes fokus før jul, og i årets første spørretime tar stortingsrepresentant Borghild Røyseland (Kr.F, Rogaland) opp deres situasjon i et spørsmål til sosialminister Tove Veierød. Borghild Røyseland viser til den risiko disse lever under for å få sosiale og helsemessige langtidsskader, og spør om sosialministeren har noen plan for tiltak som kan settes i verk for å hjelpe disse barna.
--Jeg ser denne problemstillingen som sosialministerens ansvar, og ikke barneministerens, understreker Borghild Røyseland, som er nestleder i Stortingets sosialkomite.
