
17.04.2002
Vil ha mer fleksible regler for sykepenger
- Det er tre pasientgrupper som kommer dårlig ut i forhold til dagens sykepengeregler. Det er pasienter som står lenge i kø for utredning og behandling, pasienter der rehabilitering tar lang tid og pasienter der prognosen er dårlig. For disse pasientene kan en sykemeldingsperiode på maksimalt ett år være for kort. Derfor foreslår vi at regjeringen vurderer regelverket slik at sykepengeperioden kan forlenges på visse vilkår, sier Gunn Olsen.
Stortingsrepresentantene Gunn Olsen og Britt Hildeng fremmet 17. april 2002 et forslag hvor de ber regjeringen vurdere regelverket og praksis knyttet til folketrygdloven slik at antall sykepengedager kan forlenges på visse vilkår for langtidssykemeldte. I dag kan man være sykemeldt i ett år før den sykemeldte må søke om attføring, rehabilitering eller uføretrygd.
- Vi ønsker et mer fleksibelt regelverk. Det er tre pasientgrupper som kommer dårlig ut i forhold til dagens sykepengeregler. Det er pasienter som står lenge i kø for utredning og behandling, pasienter der rehabilitering tar lang tid og pasienter der prognosen er dårlig. For disse pasientene kan en sykemeldingsperiode på maksimalt ett år være for kort. Derfor foreslår vi at regjeringen vurderer regelverket slik at sykepengeperioden kan forlenges på visse vilkår, sier Gunn Olsen.
