
Torsdag 7. november 1996
Samferdselspolitisk talsmann Modulf Aukan (KrF):
KrF-PROFIL PÅ SAMFERDSELSBUDJSETTET
-Solid styrking av bevilgningene til rassikringstiltak, opprusting av fergeflåten og opprusting av flere farlige veistrekninger tilsier at Kristelig Folkeparti har fått gjennomslag for flere av sine samferdselspolitiske merkesaker i samferdselskomiteens innstilling til Regjeringens forslag til statsbudsjett for 1997. Det sier KrFs samferdselspolitiske talsmann Modulf Aukan. Samferdselskomiteen avga innstilling natt til torsdag.
-Ved hjelp av omprioriteringer på veibudsjettet, er det flertall i komiteen for en opprusting av grusveier i fire fylker, slik at disse får fast dekke. De fem fylkene er Nordland, Trøndelags-fylkene og Møre og Romsdal, sier Modulf Aukan. Aukan er også fornøyd med at et flertall i komiteen har sikret at E18-strekningen Ørje-Melleby i Østfold nå får ti meters bredde, og at det er flertall for å utbedre den ulykkesbelastede strekningen Vetnes-Mandal i Vest-Agder. Andre veistrekninger som får mer penger enn Regjeringen hadde foreslått, er Ibestad i Troms og E18 i Aust-Agder. Modulf Aukan sier han er fornøyd med at det skjer en generell stykring av midlene til rassikringsarbeid generelt, og i Hordaland spesielt. KrF har nå fått gehør at dette skal være en fast post på statsbudsjettet, mener han.
-Som representant fra Møre og Romsdal legger jeg ikke sjul på at jeg er glad for at det er flertall i komiteen for en opprusting av fergeflåten, og for at flertallet vil stykre Trygg Trafikk med to millioner ekstra, sier Modulf Aukan. Flertallet i samferdselskomiteen har skaffet inndekning til påplusningene ved å utsette byggingen av Oslofjord-tunnellen, og ved å kutte 20 millioner i veibudsjettet til Akershus fylke.
