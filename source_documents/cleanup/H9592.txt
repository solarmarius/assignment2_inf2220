
30/8-05:
Gunnar Kvassheim, Venstre:
Pressemelding fra Venstre
- Spennende og viktig fra Bellona
- Det er et spennende og viktig arbeid Bellona leverer i dag. Det vil få betydning for den videre diskusjonen om CO2-løsninger, og viser at Co2 kan gå fra å være et problem til å bli en ressurs, sier Venstres miljøpolitiske talsmann, statssekretær Gunnar Kvassheim.
- Dette samsvarer godt med den vei Venstre mener vi bør gå i miljøpolitikken. Grunnelementet er at vi må ta Kyoto-avtalen på alvor. Ved å håndtere CO2 kan vi i tillegg til å redusere klimautslipp, øke både kraftproduksjonen og utvinningsgraden av oljeressursene. Dette må skje i et spleiselag mellom myndighetene, oljeselskapene og industrien, sier Gunnar Kvassheim, som er Venstres førstekandidat i Rogaland.
