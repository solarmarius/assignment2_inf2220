
11.11.02
Venstres
Venstre vil ha Saudautbygging basert på vernealternativet
Utbyggingen av Saudavassdraget er et av de siste store vannkraftprosjektene politikerne i Norge skal ta stilling til. For Venstre er det viktig at det legges avgjørende vekt på miljøaspektene når nye vannkraftprosjekt behandles. Da vil det ikke være mulig å åpne for den omfattende utbyggingen av Saudavassdraget som NVE foreslår.
Venstre mener at vannkraftressursene våre kan utnyttes enda bedre. Det er alternativ 2000 for Saudautbyggingen et eksempel på. Det legges opp til modernisering av eksisterende anlegg, moderat nyutbygging og avgjørende vekt på miljøhensyn. Dette alternativet kan skaffe til veie en økt kraftproduksjon på 450 gWh.
I Sem-erklæringen slås det fast at epoken for nye store vannkraftutbygginger er over. Sentralstyret i Venstre mener det tilsier at regjeringen sier til de omfattende planene om Saudautbygging og i stedet baserer seg på alternativ 2000, som verneinteressene stiller seg bak.
