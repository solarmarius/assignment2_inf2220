
Mandag 6. november 1995
KrF-leiar Valgerd Svarstad Haugland i Kristiansund:
KrF SAMARBEIDAR DER DET ER MEST Å HENTE
-Kristeleg Folkeparti samarbeider om budsjettet med dei partia som gir oss gjennom-slag for våre saker. Arbeidarpartiet har signalisert at dei er interessert i eit samarbeid, og dei kjenner krava våre. Førebels har vi fått større gjennomslag hos dei andre partia. Det sa Kristeleg Folkeparti sin leiar Valgerd Svarstad Haugland under valfesten til Kristiansund KrF mandag kveld.
-I valkampen utfordra vi dei andre politiske partia til at eldreomsorga skal flyttas frå det politiske pratestadiet til det politiske handlingsstadiet. Denne utfordringa har vi fulgt opp i budsjetthandsaminga. Eldreomsorga må ikkje verta ei sak som "alle" snakkar om i valkamper og festtalar, men som vert gløymt når vi skal fordela ressursane og gi løyvingar, sa KrF-leiaren, og slo fast at når rundt 16.000 eldre bur på fleirsengsrom i eldreinstitusjonar, er det langt frå nok å løyve pengar til 3000 nye plassar og noko meir til drift av omsorgsteneene i kommunane, slik Regjeringa har gjort framlegg om.
-Svært mange gamle og funksjonshemma får alt for lite hjelp i heimen, og pårør-ande må ofte sjå langt etter avlastning og omsorgsløn. Vi i KrF vil ha ei eldreomsorg der brukarane tek aktivt del i utforminga. Difor går KrF inn for at det vert etablert eit eldreombod, at det vert definert ein minstestandard for eldreomsorg og at alle som ynskjer det får einerom på institusjonar, sa Valgerd Svarstad Haugland i talen sin.
Svarstad Haugland minna om at KrF i sitt framlegg til statsbudsjett for 1996 har gått inn for å løyva 500 millioner kroner meir enn Regjeringa til fleire sjukeheimsplassar, omsorgsplassar og einerom, og til utvida tenestetilbod i kommunane.
-Det vil vera eit ledd i sikringa av ein minstestandard for eldreomsorgen her i landet. Valkampen og ei iherdig presse har avdekka store og alvorlege manglar i pleie- og omsorgstilbodet for dei eldre. KrF vil difor utfordra Høgre og Arbeidarpartiet spesielt til å gå inn for å auka innsatsen i eldreomsorga. Vi skal alle sjå veljarane i auga om to år. KrF ser på innføringa av minstestandard for eldreomsorga som eit rettferdig krav. Alle som vil ha ein god eldrepolitikk må være villig til å lovfesta eit minimum for den, sa Valgerd Svarstad Haugland under valfesten til Kristiansund KrF mandag kveld.
