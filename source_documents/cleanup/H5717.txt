
7/4-02
Sats på lokalsendinga, NRK!
Gjennom distriktskontora i NRK har innbyggjarane i Noreg god tilgang til lokale nyhende og lokal kultur. Distriktskontora er med og byggjer lokal identitet, og er viktige for at dei som bur i eit fylke kjenner seg knytte til kvarandre som delar av ein fellesskap. Difor er det viktig at NRK har so mål å ha distriktskontor i alle fylke.
Nynorsk so mediaspråk er også under press av NRK-sendingane frå det sentrale Austlandet, og distriktskontora syrgjer for produksjon av nynorske sendingar og utdanning av nynorske journalistar. Distriktskontora produserer også nokre av dei mest sette programma på statskanalen.
Kontora er særleg viktige i fylke som ikkje er interessante for kommersielle aktørar. Ved å byggje ned distriktskontora svekkjer ein høvet til å få nyhende frå heile landet, og til å presentere ikkje-tabloidiserte nyhende.
Det må vera ei statleg oppgåve å driva ein riksdekkande radio, på begge målformer og på samisk, til beste for heile folket.
