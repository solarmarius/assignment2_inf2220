
08.08.2001
Åslaug Haga
Kollektivtrafikk - fra festtaler til handling
I et brev til Samferdselsminister Terje Moe Gustavsen, ber Senterpartiet om raske tiltak for a bedre kollektivtrafikken i det sentrale 0stlandsomradet. Akershus Senterparti har ogsa invitert konsernsjefen i NSB til et m0te for a dr0fte tilbudet til kollektivbrukerne.
- Det er behov for kollektivreformer i Akershus og Oslo, sier Senterpartiets 1. kandidat i Akershus Åslaug Haga. I et brev til Samferdselsministeren understreker hun at det er behov for å belønne de som reiser kollektivt ved å gi et inntektsfradrag for brukere av månedskort. Fradraget skal være en ekstra stimulans utover dagens reisefradrag, slik at folk velger kollektive løsninger framfor å fylle opp veiene. Økt bruk av kollektiv transport er god miljøpolitikk og god samfunnsøkonomi og Senterpartiet ønsker med forslaget å legge til rette for at folk kan gjøre kloke valg. Kollektivfradraget bør være ca. 10 000 kroner som er gjennomsnittet for et månedskort i Akershus, mener Senterpartiets nestleder og stortingskandidat.
Haga krever videre at det etableres et felles administrasjonsselskap for kollektivtrafikken i Oslo-regionen. Dette vil gi samordningsgevinst i ruteopplegg og takster noe som vil tjene kollektivbrukerne og samfunnet forøvrig.
Ungdom er ei spesiell målgruppe for kollektivbruk og Åslaug Haga gjør det klart at Senterpartiet vil støtte et bebudet forslag fra regjeringen om å gi ungdom en ordning tilsvarende honnør-rabatten.
Når det gjelder NSB, viser hun til at kollektivbrukerne er avhengig av forsikringer om at tryggheten blir ivaretatt og at togene er punktlige. Hun stiller to eksplisitte krav til NSB. For det første at det blir flere sitteplasser i rush-tiden og at det umiddelbart utrbeides en beredskapsplan slik at det blir satt opp busser når togene ikke går.
Haga er meget eksplisitt på at arbeidet med dobbeltsporet mellom Oslo og Asker må komme igang umiddelbart og at dobbeltsporet Oslo -Ski må gis høy prioritet.
