
15.05.2002
Velferdstilbudet i kommunene svekkes
- Kommunene har en svært presset økonomisk situasjon. Regjeringens opplegg må bety at velferdstilbudet i kommunene blir dårligere. Regjeringen velger et opplegg som fører til nedleggelse av skoleklasser og sykehjemsplasser for å få rom til skattelette til de aller rikeste. Det sier Arbeiderpartiets fraksjonsleder i Stortingets kommunalkomite, Karl Eirik Schjøtt-Pedersen, og partiets talsmann for kommuneøkonomi, Reidar Sandal (bildet), i en kommentar til Regjeringens opplegg for kommuneøkonomi for 2003.
Arbeiderpartiet går imot den svekkelse av velferdstilbudet i kommunene som Regjeringen Bondevik foreslår. Arbeiderpartiet vil gi kommunesektoren et klart bedre økonomisk opplegg enn Regjeringens forslag. Bondevik-regjeringen legger opp til å redusere veksttakten i kommuneøkonomien betydelig i forhold til det Arbeiderpartiet har stått for, går det fram av en pressemelding 15. mai 2002.
- Kommunene har en svært presset økonomisk situasjon. Regjeringens opplegg må bety at velferdstilbudet i kommunene blir dårligere. Regjeringen velger et opplegg som fører til nedleggelse av skoleklasser og sykehjemsplasser for å få rom til skattelette til de aller rikeste. Det sier Arbeiderpartiets fraksjonsleder i Stortingets kommunalkomite, Karl Eirik Schjøtt-Pedersen, og partiets talsmann for kommuneøkonomi, Reidar Sandal, i en kommentar til Regjeringens opplegg for kommuneøkonomi for 2003.
- Regjeringen legger ikke fram noe opplegg for hvordan en skal få lavere foreldrebetaling i barnehagene. Det sies heller ikke noe om hvordan en skal få flere plasser i barnehagene. Arbeiderpartiet har varslet en styrking av barnehagesektoren med rundt en milliard kroner hvert år i stortingsperioden for å kunne halvere foreldrebetalingen og sikre barnehageplass til alle som ønsker det. Dette vil Arbeiderpartiet selvsagt følge opp i Stortinget, uttaler Schjøtt-Pedersen og Sandal.
Regjeringens opplegg for kommuneøkonomien er overraskende stramt. Det foreslås at kommunene skal få en vekst i de totale inntektene på 2-2,5 milliarder kroner neste år. Til sammenligning foreslo Stoltenberg-regjeringen på samme tidspunkt i 2001 en vekst på 3,5-4 milliarder kroner (inkludert spesialisthelsetjenesten). På samme tidspunkt i 2002 foreslo Stoltenberg-regjeringen 3-3,5 milliarder kroner (utenom spesialisthelsetjenesten).Det samme er bildet når vi ser på veksten i de inntektene som kommunene fritt kan disponere. Der foreslår Bondevik-regjeringen nå en vekst på 0,75 milliarder kroner.
Stoltenberg-regjeringen derimot foreslo en vekst på henholdsvis 1,5-2 milliarder kroner og 1,5-1,75 milliarder kroner.
