
Tirsdag 21. august
Karsten Isachsen med på KrF-valgkamp
Karsten Isachsen stiller opp på flere av de store valgkamparrangementene til KrF. Han har dette året meldt seg inn i Kristelig Folkeparti og skal på valgarrangementene holde verdiorienterte appeller med temaet: "Frihet for den enkelte, ansvar for hverandre".
-Jeg er glad for at Karsten Isachens har ryddet plass til KrF midt i sitt tette seminarprogram. Vi er glade for å ha ham med på laget i valgkampen, sier KrFs generalsekretær Inger Helene Venås.
Karsten Isachsen har 30 års fartstid som prest i Den norske kirke, men siden 1985 har han hovedsakelig arbeidet som forfatter og foreleser i egen regi. Isachsen stiller opp gratis for Kristelig Folkeparti på disse arrangementene.
Isachsen skal delta på følgende arrangementer:
22.8: Fredrikstad, sammen med Jon Lilletun
23.8: Asker, sammen med Valgerd Svarstad Haugland
28.8: Innherred (Nord-Trøndelag), sammen med Kjell Magne Bondevik
30.8: Jessheim, sammen med Valgerd Svarstad Haugland
