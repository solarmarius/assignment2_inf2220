
av 2002
Vedtekter for DLF
§1.1 Navn
Partiets navn er Det Liberale Folkepartiet, forkortet DLF.
§1.2 Ideologisk fundament
DLF er sterkt forankret i liberalistisk ideologi. Prinsipprogrammet må i sin helhet regnes som partiets ideologiske fundament.
§1.3 Formål
DLF vil spre sine visjoner og politikk ved å være aktivt med i samfunnsdebatten på alle plan. DLF vil jobbe for å skolere medlemmer og andre i de liberalistiske og kapitalistiske ideer, samt delta i valg.
§1.4 Medlemskap
Medlemskap er åpent for enhver som har et liberalt grunnsyn, aksepterer partiets ideologiske fundament og formål, vil arbeide etter de retningslinjer partiet trekker opp, samt ikke er medlem i noe annet norsk politisk parti. Dette innebærer at det for medlemmer ikke er akseptabelt å ha holdninger som vil bringe det bestående samfunn lenger vekk fra de nedfelte visjoner.
Alle medlemmer plikter å oppdatere sentralstyrets sekretær med endringer i adresse, telefonnummer og e-mail adresser. Utmeldinger skjer skriftlig til sentralstyrets sekretær.
Nedre aldersgrense for medlemskap er 15 år.
§1.5. Kontingent
Kontingenten skal være like stor for hele landet. Størrelsen for neste års kontingent, samt fordelingsnøkkelen fastsettes av landsmøtet. Sentralstyret skal stå for innkreving av kontingent. Kontingenten gjelder for et kalenderår og forfaller 15/1 i gjeldende år. Medlemmer som ikke har betalt innen 1/4 betraktes som utmeldt.
Sist forfalte kontingent må være betalt for å ha stemmerett i partiets organer.
§2.1 Organisasjon
DLF har følgende organisasjonsledd :
1. Hovedorganisasjonen
2. Fylkeslag
3. Lokallag
4. Studentlag
5.
Ovennevnte organisasjonsledd er å anse som selvstendige rettsobjekter og økonomiske enheter, der styret i hvert tilfelle hefter for økonomiske disposisjoner og inngåtte avtaleforhold, inntill vedkommende årsmøte har godkjent regnskapet og fritatt styret for
slikt ansvar. Det er ikke anledning til å stifte ekstern gjeld.
Hovedorganisasjonen skal alltid forefinnes. Fylkeslag og lokallag opprettes og nedlegges etter hva medlemsgrunnlaget og aktivitetsnivået tilsier. Ved eventuelle tvister om dette er sentralstyret overordnet. Sentralstyret er fungerende inntil nytt er valgt. Dersom sentralstyret beslutter at landsmøtet ikke avholdes, kan 25% av medlemmene kreve landsmøtet avholdt. Sentralstyret skal da arrangere landsmøtet innen 8 uker.
§2.2 Studentlag
Det kan opprettes studentlag hvor alle betalende medlemmer i partiet som er tilknyttet lærestedet kan være med. En må velge om en ønsker tilknytning til et fylkeslag eller studentlaget. En landsdekkende studentorganisasjon skal organiseres som et fylkeslag med tilhørende retter og plikter, og skal følge vedtektene for fylkeslag. Studentlag tilknyttet det enkelte lærested eller region skal tilsvarende følge vedtektene for lokallag.
§2.3 Lokallag
Medlemmer av lokallaget er de medlemmer av DLF som har folkeregistrert adresse i det geografiske området laget dekker, dvs. en eller flere kommuner. Fylkesstyret kan dog bestemme at medlemmer som er folkeregistrert i område uten lokallag kan tilsluttes eksisterende lokallag i fylket.
Ved dannelse av nye lokallag skal det først dannes et interimstyre som skal arbeide frem mot et konstituerende årsmøte. Det konstituerende årsmøtet skal være godkjent på forhånd av fylkesstyret ved gyldig vedtak og det skal være en representant fra fylkesstyret tilstede. Alternativt kan fylkesstyret vedta, og gi skriftlig tillatelse til , at slikt møte holdes.
Lokallaget skal ha følgende organer:
1. Årsmøtet/nominasjonsmøtet
2. Styret
A. Årsmøtet er DLF i kommunens øverste organ, og skal avholdes i november hvert år og innkalles av styret med minst 2 ukers varsel. I innkallingen skal alle komitéinnstillinger være vedlagt. Forslag som ønskes behandlet på årsmøtet må være styret i hende innen 3 uker før årsmøtet. Forslag innkommet etter denne frist kan dog besluttes behandlet av årsmøtet med simpelt flertall.
Samtlige betalende medlemmer av lokallaget ved utsendelse av innkallelse er delegerte til årsmøtet. I tillegg skal det være en delegat fra fylkesstyret tilstede.
Årsmøtet skal:
1. Godkjenne innkallelse samt saksliste. Årsmøtet vedtar en forretningsorden etter innstilling fra styret.
2. Velge ordstyrer(e), referenter, tellekorps, redaksjonskomité og protokollunderskrivere.
3. Behandle styrets årsmelding.
4. Behandle lokallagets regnskap.
5. Vedta lokallagets budsjett for kommende periode.
6. Trekke opp retningslinjer for lokallagets virksomhet og organisasjon, og gi
instruks for lokallagets arbeid i kommende periode.
7. Drøfte aktuelle politiske spørsmål.
8. Eventuelt vedta lokallagsprogram.
9. Eventuelt velge programkomité.
10. Velge styre og valgkomité, samt eventuelt nominasjonskomité
11. Sette opp delegatlister til fylkesårsmøtet når fylkesstyret har vedtatt at fylkesårsmøtet skal avholdes med lokallagsdelegater.
12.
Ekstraordinært årsmøte avholdes når sentralstyret, fylkesstyret, lokallagstyret eller mer enn 40% av lokallagets betalende medlemmer krever det. Ekstraordinært årsmøte innkalles med minst 2 ukers varsel og behandler kun de saker som er angitt i innkallelsen.
B. Styret velges for ett år av gangen. Styret skal ha følgende sammensetning og velges i denne
C. rekkefølge:
1. Leder
2. Nestleder
3. Kasserer
4. 0, 2 eller 4 styremedlemmer
5. 0-3 varamedlemmer i rekkefølge
Styret er beslutningsdyktig når over halvparten av de faste medlemmene, deriblant leder eller nestleder er tilstede. Lederen (nestlederen) har dobbelstemme ved stemmelikhet i styret. Styrets varamedlemmer har observatørstatus, men ikke stemmerett dersom de ikke erstatter styremedlemmer som ikke er tilstede.
Styret skal:
1. Lede arbeidet i lokallaget.
2. Forberede og sende ut skriftlig innkallelse og saksliste for årsmøtet
samt utarbeide alle nødvendige dokumenter for årsmøtet.
3. Forberede nominasjonsmøter til kommunevalglister.
§2.4 Fylkeslag
Medlemmer av fylkeslaget er de medlemmer av DLF som har folkeregistrert adresse innenfor fylkets grenser. Sentralstyret kan dog bestemme at medlemmer som er folkeregistrert i fylker uten fylkeslag, kan tilsluttes eksisterende fylkeslag.
Ved dannelse av nye fylkeslag skal det først dannes et interimstyre som skal arbeide frem mot et konstituerende årsmøte. Det konstituerende årsmøtet skal være godkjent på forhånd av sentralstyret ved gyldig vedtak og det skal være en representant fra sentralstyret tilstede. Alternativt kan sentralstyret vedta, og gi skriftlig tillatelse til, at slikt møte holdes.
Fylkeslaget skal ha følgende organer:
1. Årsmøtet/nominasjonsmøtet
2. Styret
A. Årsmøtet er DLF i fylkets øverste organ, og skal avholdes i januar/februar hvert år og innkalles av styret med minst 2 ukers varsel.
Forslag som ønskes behandlet på årsmøtet må være styret i hende innen 3 uker før årsmøtet. Forslag innkommet etter denne frist kan dog besluttes behandlet av årsmøtet med simpelt flertall.
Delegerte til årsmøtet er :
1. Dersom styret har vedtatt at det skal velges delegater til årsmøtet fra lokallagene, så skal følgende være delegert til årsmøtet :
I. Styrets medlemmer.
II. En delegat fra hvert lokallag valgt på lokallagets årsmøte.
III. En delegat fra hvert lokallag, valgt på lokallagets årsmøte for hvert påbegynte 5. betalende medlem.3 uker før årsmøtet.
Dvs. totalt: 5 eller færre medlemmer gir 2 delegater, 6 medlemmer gir 3
delegater, osv.
2. Dersom et vedtak som beskrevet i pkt 1. ikke er fattet, skal alle betalende medlemmer pr. dato for utsending av innkalling til årsmøtet være delegerte.
Årsmøtet skal:
1. Godkjenne innkallelse samt saksliste. Årsmøtet vedtar en forretningsorden etter innstilling fra styret.
2. Velge ordstyrer(e), referenter, tellekorps, redaksjonskomité og protokollunderskrivere.
3. Behandle styrets årsmelding.
4. Behandle fylkeslagets regnskap og revisjonsberetning.
5. Vedta fylkeslagets budsjett for kommende periode.
6. Trekke opp retningslinjer for fylkeslagets virksomhet og organisasjon, og gi instruks for styrets arbeid i kommende periode, herunder behandle styrets årsplaner.
7. Drøfte aktuelle politiske spørsmål.
8. Eventuelt vedta fylkesprogram.
9. Eventuelt velge programkomité.
10. Velge styre, revisor, og valgkomité.
11. Velge delegater til DLF`s landsmøte hvis sentralstyret har vedtatt at landsmøtet skal avholdes med fylkesdelegater.
Ekstraordinært årsmøte avholdes når sentralstyret, fylkesstyret eller halvparten av lokallagene krever det. Ekstraordinært årsmøte innkalles med minst 2 ukers varsel og behandler kun de saker som er angitt i innkallelsen.
B. B. Styret velges for et år av gangen. Styret skal ha følgende sammensetning og velges i denne
rekkefølge:
1. Leder
2. Nestleder
3. 3. Sekretær/kasserer
4. 2, 4 eller 6 styremedlemmer
5. 2-4 varamedlemmer i rekkefølge
Styret er beslutningsdyktig når over halvparten av de faste medlemmene, deriblant leder eller nestleder er tilstede. Lederen (nestlederen) har dobbelstemme ved stemmelikhet i styret. Styrets varamedlemmer har observatørstatus, men ikke stemmerett dersom de ikke erstatter styremedlemmer som ikke er tilstede.
Styret skal:
1. Lede arbeidet i fylkeslaget i tråd med instruks fra årsmøtet.
2. Godkjenne lokallag.
3. Forberede og sende ut skriftlig innkallelse og saksliste for årsmøtet, samt utarbeide alle nødvendige dokumenter for fylkesårsmøtet.
§2.5 Hovedorganisasjonens organer
DLF`s hovedorganisasjon har følgende organer:
1. Landsmøtet
2. Sentralstyret
A. Landsmøtet er DLF`s øverste myndighet. Landsmøtet avholdes i april/mai hvert år og innkalles av sentralstyret med minst 3 ukers varsel. Innkalling sendes fylkeslagene ved deres styrer, eller direkte til alle delegater. Forslag som ønskes behandlet på landsmøtet må være sendt sentralstyret innen 4 uker før landsmøtet. Forslag innkommet etter denne frist kan dog besluttes behandlet av landsmøtet med simpelt flertall. Saksliste og øvrige dokumenter skal sendes ut senest 3 uker før landsmøtet.
Delegerte til landsmøtet er :
1. Dersom sentralstyret har vedtatt at det skal velges delegater til landsmøtet i fylkeslagene, så skal følgende være delegert til landsmøtet :
I. Sentralstyrets medlemmer.
II. To delegater fra hvert fylkeslag valgt på fylkeslagets årsmøte.
III. En delegat fra hvert fylkeslag valgt på fylkeslagets årsmøte for hvert påbegynte 10. betalende medlem.4 uker før årsmøtet.
Dvs. totalt: færre enn10 medlemmer gir 3 delegater, 11 medlemmer gir 4
delegater, osv.
Som betalende medlem i beregningsgrunnlaget regnes medlemmer som har betalt inneværende års medlems-kontingent senest 4 uker før landsmøtet.
2. Dersom et vedtak som beskrevet i pkt 1. ikke er fattet, skal alle betalende medlemmer pr. dato for utsending av innkalling til landsmøtet være delegerte til landsmøtet
Landsmøtet skal:
1. Godkjenne innkalling og saksliste. Landsmøtet vedtar en forretningsorden
etter innstilling fra sentralstyret.
2. Velge ordstyrer(e), referenter, tellekorps, protokollunderskrivere og
redaksjonskomité.
3. Behandle sentralstyrets årsmelding.
4. Behandle endringsforslag til DLF`s vedtekter.
5. Vedta størrelsen på kontingenten, og dens fordelingsnøkkel.
6. Trekke opp retningslinjer for partiets virksomhet og gi instruks for
sentralstyrets arbeid i kommende periode, herunder behandle sentralstyrets
forslag til årsplaner.
7. Drøfte aktuelle politiske spørsmål.
8. Behandle og vedta DLF`s politiske programmer etter reglene i §3 og §5.
9. Velge eventuelle programkomiteer.
10. Velge sentralstyre, revisor, og valgkomité på 3 medlemmer og 2
varamedlemmer.
Ekstraordinært landsmøte avholdes når sentralstyret eller halvparten av fylkeslagene krever det. Ekstraordinært landsmøte innkalles med minst 2 ukers varsel og behandler kun de saker som er angitt i innkallelsen.
B. Sentralstyret er partiets høyeste myndighet mellom landsmøtene. Sentralstyret velges for et år av gangen. Sentralstyret skal ha følgende sammensetning, og velges i denne rekkefølge:
1. Leder
2. Nestleder
3. Sekretær
4. 2 eller 4 sentralstyremedlemmer
5. 2-4 varamedlemmer i rekkefølge
Sentralstyret er beslutningsdyktig når over halvparten av de faste medlemmene, deriblant leder eller nestleder er tilstede. Lederen (nestlederen) har dobbelstemme ved stemmelikhet i sentralstyret. Sentralstyrets varamedlemmer har observatørstatus, men ikke stemmerett dersom de ikke erstatter sentralstyremedlemmer som ikke er tilstede.
Sentralstyret skal:
1. Ta avgjørelser i de saker som sentralstyret er tillagt etter disse vedtektene, eller blir pålagt av
landsmøtet.
2. 2. Ha det daglige ansvar for partiets organisasjonsmessige og politiske arbeid og partiets
eiendeler.
3. Behandle regnskap og budsjett for DLF.
4. Godkjenne opprettelse av nye fylkeslag og eventuelt nedlegge inaktive fylkeslag.
5. Utarbeide og fremlegge årsberetning og årsplaner for landsmøtet.
6. Utnevne redaktør for medlemsavisen og ansvarlig for nettsidene.
7. Fastsette tidspunkt, sted og saksliste for DLF`s landsmøte i tråd med partiets vedtekter. Herunder vedta om landsmøtet skal avholdes med fylkesdelegater og underrette fylkeslagene om dette før deres årsmøter.
§3. Prinsipprogrammet
Prinsipprogrammet er partiets fundament og skal derfor ligge fast. Det må et flertall på 3/4 til for å vedta endringer i dette programmet. Endringer i prinsipprogrammet må vedtas på to påfølgende landsmøter med minst seks måneders mellomrom, hvorav minst ett av disse landsmøtene må være ordinært landsmøte.
§4. Valgprosedyrer
A. Skriftlig/hemmelig valg skal gjennomføres:
1. Ved valg av leder, nestleder og sekretær.
2. Hvor det er flere kandidater enn verv.
3. Hvor minst en person krever det.
B. Valgprosedyre ved hemmelig valg der flere enn en skal velges:
De kandidater som har fått flest stemmer, anses som valgt. Ved stemmelikhet mellom to eller flere kandidater, foretas omvalg mellom disse. Ved fortsatt stemmelikhet, foretas loddtrekning. Man kan føre opp like mange navn som det antall som skal velges.
C. Valgprosedyre ved hemmelig valg der kun en skal velges:
1. Den er valgt som oppnår flere enn halvparten av de avgitte stemmer. Blank
stemme regnes ikke som avgitt stemme.
2. Dersom ingen kandidat i første valgomgang oppnår flere enn halvparten av de
avgitte stemmer, foretas omvalg. Er det flere enn to kandidater, strykes kandidatene med minst antall stemmer helt til den gjenværende kandidat med minst antall stemmer, med tillegg av alle de strøkne stemmer, har 50 % av de totale stemmene.
3. Dersom ingen kandidat etter omvalg har oppnådd 50 % av stemmene, gjentas prosedyren i punkt 2.
4. Ved stemmelikhet for øvrig avgjøres rangeringen ved loddtrekning.
6.
§5. Programbehandling
Landsmøtet vedtar partiets stortingsprogram med simpelt flertall. Det nedsettes en programkomité som velges på landsmøtet et år før programmet skal vedtas, og består av 5 medlemmer og 2 varamedlemmer. Programkomiteens 1. utkast sendes ut til behandling av fylkes/lokallag og medlemmer med frist for endringsforslag på 4 uker. Programkomiteens endelige forslag sendes ut til behandling av fylkes/lokallag og medlemmer 8 uker før landsmøtet. Endringsforslag fra fylkes/lokallag og medlemmer må være sentralstyret i hende innen 4 uker før landsmøtet. Endringsforslagene sendes ut sammen med innkalling til landsmøtet. Mindre endringsforslag kan fremmes på møtet.
Fylkesårsmøter/lokallagsårsmøter i lag som stiller med lister i fylkestingsvalg og kommunetingsvalg vedtar sine egne programmer i forkant av lokalvalg. Disse programmene må være i samsvar med partiets prinsipprogram og stortingsprogram.
Programbehandlingsrutinene vedtas på det årsmøtet som nedsetter vedkommende programkomité.
§6. Nominasjon
Nominasjon til valglister må foretas i henhold til de frister som fremkommer i valgloven. Det avholdes egne nominasjonsmøter. Kun betalende medlemmer med folkeregistrert adresse i den gjeldende kommunen eller fylket har stemmerett. Avstemningen skal følge §4 punkt C, for alle listeplasser der flere enn en er kandidat.
§7. Eksklusjon
Forslag om eksklusjon av medlemmer fremmes av styret i det lokallag eller fylkeslag vedkommende er medlem, eller av sentralstyret. Med eksklusjon menes bortfall av medlemskap, tillitsverv og mulighet til å være ansatt i DLF eller organisasjonsledd i DLF.
Vedtak om eksklusjon kan bare fattes av sentralstyret med 2/3 flertall blant de møtende. Slikt vedtak trer i kraft umiddelbart. Eksklusjoner må ha bakgrunn i vedtektsbrudd. Sentralstyret kan dog ekskludere medlemmer som aktivt har skadet DLF.
Eventuell søknad om opphevelse av eksklusjonsvedtak kan av det berørte medlem rettes direkte til sentralstyret som med 2/3 flertall blant de møtende kan gjenoppta vedkommende som medlem, eller avvise kravet. Slik søknad må sendes senest 14 dager etter at eksklusjonsvedtaket er bekjentgjort for medlemmet, og skal behandles av sentralstyret i møte senest 4 uker etter at søknaden er sendt partiet.
Innkalling til sentralstyremøte hvor vedtak om eksklusjoner og oppheving av disse skal gjøres skal varsles skriftlig (brev eller e-mail), med minst ti dagers varsel. Ekskluderte medlemmer kan etter tre år søke ordinært landsmøte om å bli gjenopptatt som medlem.
§8. Vedtektene
A. Vedtektsendringer besluttes av landsmøtet med 3/4 flertall, og trer i kraft umiddelbart etter at landsmøtet er hevet. Avstemningen foregår ved håndsopprekning (for og mot) , alle delegatene på landsmøtet har stemmeplikt og kan ikke stemme blankt. Endringer i §§ 1.1, 1.2, 1.3, 3 , 8A og 9 må dog vedtas på to påfølgende landsmøter med minst seks måneders mellomrom, hvorav minst ett av disse landsmøtene må være ordinært landsmøte.
B. Hvis det oppstår uenighet og/eller tvil om hvordan vedtektene skal forstås, avgjøres dette av sentralstyret. Vedtektsfortolkninger fattet av sentralstyret kan ankes til landsmøtet. Sentralstyrets tolkning gjelder da til landsmøtet vedtar annet.
§9. Oppløsning av partiet
Partiet oppløses eller fusjoneres etter vedtak om dette med minst 3/4 flertall blant de stemmeberettigete på to påfølgende landsmøter med minst seks måneders mellomrom, hvorav minst ett av disse landsmøtene må være ordinært landsmøte.
