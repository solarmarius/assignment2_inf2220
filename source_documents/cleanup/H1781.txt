
Mandag 2. november 1992
Solveig Solie (KrF) i finansdebatten:
EN FAMILIEPOLITIKK FOR DE PRIVILIGERTE
Regjeringen legger opp til en familiepolitikk for de priviligerte, i en tid da det å ha to inntekter og barnehageplass for ungene sine må sies å være i en priviligert situa-sjon. Hvor en solidariteten med én-inntekstfamiliene, og ikke minst med de enslige forsørgerne? Det sa stortingtingsrepresentant Solveig Sollie (KrF, Telemark) i finans-debatten i Stortinget sent mandag kveld.
Solveig Sollie beskrev den familiepolitiske siden ved regjeringens forslag til statsbudsjett som "provoserende". Alle gode tiltak reserveres de familiene med utearbeidende mødre, det blir bare smuler igjen til de hjemmearbeidende, slo hun fast.
-Det er nok å vise til hvordan den satsingen som gjøres på barnehagesektoren prioriterer heldagsplasser, mens det ikke er plass til den samme økningen for kortids-plasser i det familiepolitiske scenario som Arbeiderpartiet presenterer oss for, sa Solveig Sollie. KrFs forslag om kontantstøtte på foreløbig 12.000 kroner i året, vil derimot være en håndsreking til de familiene som ikke har heldagsplass i barnehage for sine små, sa hun.
Den tidligere familieministeren sa hun synes det grenser til det fornærmende når fødende kvinner som ikke er utearbeidende får en bagatellmessig økning i fødselspengene, mens de utearbeidende får forlenget sin svangerskapspermisjon med åtte uker og får 80 prosents lønnskompensasjon i denne tiden. Solveig Sollie minnet om at denne forsterkede forskjellsbehandlingen ikke bare rammet hjemmearbeidende husmødre, men også kvinne-lige studenter. Hun la til at man fra KrFs side ser positivt på lønnet svangerskapsperm-isjon, men ikke på den massive forskjellsbehandlingen mellom fødende kvinner.
-Regjeringen legger opp til en familiepolitikk som signaliserer at de hjemmearbeid-enes innsats er mindre verd samfunnsmessig enn de utearbeidende. For riktig å under-streke dette, har regjeringen valgt å fryse barnetrygden, samtidig som melkeprisene går oppover. Også dette er forslag som først og fremst rammer barnefamiliene, oppsummerte Solveig Sollie, som minnet om at KrF er på linje med Norges Husmorforbund i familie-politikken.
