
FREMSKRITTSPARTIETS
STORTINGSGRUPPE
Fra stortingsrepresentant Thore A. Nistad (FrP), 23.04.99
Oppgjør FrP-KrF om nye bilavgifter!
Vil samferdselsminister Fjærvoll med nye bilavgifter tvinge folk over på kollektive transportmidler som ikke finnes?
Mener ikke Fjærvoll at kollektivtrafikken må utbygges først?
Vet ikke samferdselsministeren at bilavgiftene allerede er tre ganger så høye som statens utgifter til veiformål?
Forstår ikke samferdselsministeren at vi må ha veier selv om bilbruken reduseres til et minimum?
Hva mener samferdselsministeren med at biltrafikken påfører samfunnet enorme kostnader  hvordan regner han ut det?
Disse og mange andre spørsmål stiller FrPs samferdselspolitiske talsmann, Thore A. Nistad i et åpent brev til samferdselsminister Dag Jostein Fjærvoll.
- Det er uaktuelt for FrP å støtte Fjærvolls nye avgiftsforslag, sier Nistad. - Nå må vi snart få en samferdselsminister som gjør jobben sin og bygger ut samferdselstilbudet i Norge i stedet for å tyne enda mer penger fra folk, sier Nistad.
