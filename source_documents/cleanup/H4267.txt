
mandag 4. oktober 1999 16:50:23
Venstres stortingsrepresentant og utdanningspolitiske talskvinne Helene Falch Fladmark:
Helene om utdanning
- Regjeringen prioriterer kvalitetsutvikling i utdanningssektoren
Stortingsrepresentant Helene Falch Fladmark er fornøyd med at Regjeringen prioriterer kvalitetsutvikling i utdanningssektoren i sitt fremlegg til statsbudsjett 2000.
- Jeg er spesielt glad for at Regjeringen har fått til et stort løft for forskningen. 650 millioner kr mer til forskning, dvs. en økning på hele 7,1 % i forhold til fjorårets budsjett, betyr at vi allerede er godt i gang med å øke norsk forskningsinnsats mot et OECD-nivå.
Fladmark ser ekstrasatsingen på 225 millioner kr spesielt rettet mot ungdomsskolen som en viktig oppfølging av Venstres handlingsprogram for en bedre skole. - Flere av punktene i det programmet Venstres landsmøte vedtok i vår bli nå gjennomført. Blant annet satses det 150 mill. kr. på utvikling av IKT i undervisningen.
Fladmark er fornøyd med at tiltakene fokuserer på læreren. - Dette er et godt budsjett for å utvikle lærerrollen. En samlet satsing på kompetanseutvikling for lærere på 167 mill. kr er et løft for å sikre skolen gode lærere. Forsøk med permisjonsordninger må forstås som et første skritt mot sabbatsår for lærere.
