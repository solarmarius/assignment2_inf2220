
Kommunestyreperioden 2003 - 2007
BALESTRAND KRISTELEG FOLKEPARTI
VALPROGRAM 2003
Kristeleg Folkeparti vil byggje eit varmare samfunn. Vi har alle den same verdi, uavhengig av alder, evner eller yrke. Kristeleg Folkeparti vil at dei som treng hjelp frå samfunnet, ikkje skal få det etter forteneste, men etter trong.
Dei kristne verdiane har prega landet i 1000 år og har lagt grunnlag for eit godt samfunn, men ikkje alle har det like godt. Kriminalitet og rusmisbruk skaper utryggleik.
Eit varmare samfunn er og eit samfunn med mindre fokus på materielle goder. Materialismen er ein trussel mot jorda si bereevne og mot livsgrunnlaget for etterkomarane våre.
Vi trur ikkje at eit større forbruk er det viktigaste for trivsel og velvære. Viktigare er det å knyta band mellom menneske, skapa fleire møteplassar og ha meir tid for og med kvarandre.
For eit varmare samfunn
Stem KrF 15. september
Grunnsyn:
KrF byggjer politikken sin på det kristne verdigrunnlaget.
Det kristne menneskesynet, nestekjærleiken og forvaltaransvaret skal vera hjørnesteinar i alt vårt samfunnsbyggande arbeid. Utifrå desse grunnleggjande verdiane vil Balestrand KrF gå inn for:
- å verne kristenarven
- å styrke respekten for menneskeverdet
- ei forsvarleg forvalting av naturressursane.
- ei rettferdig fordeling av samfunnsgodene.
Utifrå desse retningslinene vil KrF arbeida for ei trygg og positiv utvikling innan alle delar av kommunen.
UNDERVISNING OG OPPSEDING:
I pakt med grunnsynet til KrF vil ein gå inn for:
- at undervisninga på alle steg i grunnskulen er forankra i skulen si kristne målsetjing.
- at kommunale barnehagar og fritidsordning må ha ein klår kristen verdiforankring.
- at foreldre og elevar i samsvar med lov og reglement vert trekte med i utforming av sosiale
og faglege tiltak i skule og barnehage.
- at grunnskulen skal sikrast tilstrekkelege ressursar til utstyr og materiell.
- at grendeskulane vert oppretthaldne og samordna med barnehagetilbod.
- at born får trygg veg til skule og barnehage.
HEIMANE, HELSE OG SOSIALPOLITIKK
Gode og trygge heimar er den beste garanti for at samfunnet kan verte godt.
KrF. vil:
- stø arbeid som skaper gode oppvekstmiljø for born.
- styrke psykiatritenestene samt vidareutvikle arbeids- og aktivitetstilbod på dagtid for desse.
- gjennomføre ombygging av Helsetunet.
- stø tiltak for å rekruttere og behalde arbeidskraft med naudsynt kompetanse til helse- og
sosialsektoren.
- stå for ein restriktiv alkoholpolitikk.
KYRKJE OG KRISTENLIV
Kyrkja er ein viktig del av samfunnet, både som trussamfunn og som kulturberar.
KrF vil gå inn for:
- eit forsvarleg vedlikehald av kyrkjene og kyrkjegardane.
- å sikra kyrkja ressursar slik at den kan utføre sine oppgåver, bl.a. ved
bevisstgjering av det kommunale ansvaret for kyrkja etter kyrkjelova.
KUNST OG KULTUR:
Bygdene våre har ein rik kulturarv som må takast vare på.
KrF. vil:
- stø det frivillige song og musikkarbeidet
- stimulera lokale kunstnarar
- gå inn for at det vert gjeve stønad til bedehus, forsamlingshus og verksemda der.
- stø alt ideelt ungdoms- og idrettsarbeid med vekt på masseidrett.
- leggja tilhøva til rette for at ungdom kan møtast i rusfritt miljø
- stø dei frivillige organisasjonane og arbeidet deira.
SAMFERDSLE:
Det må vere eit mål å ha gode kommunikasjonstilbod i kommunen.
KrF. vil gå inn for:
- å få gode pendlarruter til nabokommunane.
- å sikre eit tenleg bussamband i kommunen.
- at kommunen har alternative framkomstruter til Vetlefjorden og Sværefjorden i rasfarlege
periodar.
- at kommunen held orden ved kommunale vegar og parkanlegg.
- tilstrekkeleg vedlikehald av dei kommunale vegane.
- veglys til Ese.
- at vegen til Saurdalsområdet vert brøyta slik at området vert tilgjengeleg for friluftsliv heile
året.
NÆRINGSLIV
Kommunen må organisere si verksemd på ein slik måte at ein sikrar effektiv og rasjonell bruk av dei samla ressursane kommunen rår over.
KrF vil:
- at Balestrand framleis skal vere eigen kommune.
- at det kommunale serviceapparatet fungerer slik at dei som ynskjer det får hjelp og
rettleiing.
- føra ein politikk som skaper og held oppe gode arbeidsplassar.
- gå inn for å regulere areal til hyttebygging.
- ta vare på dei tradisjonelle turisttilboda samstundes som Balestrand vert vidareutvikla som
turistkommune.
- at kommunen yter økonomisk stønad til Sygna v.g.skule
NATUR OG MILJØ
Naturvern er vern om livet no og i framtida.
KrF vil:
medverke til ei berekraftig utvikling på alle område i kommunen til beste for seinare
· generasjonar. (Agenda 21)
Det er nye reglar for retting på stemmesetlane.
Du kan gje personstemme til ein eller fleire av kandidatane ved å setje eit kryss i ruta ved kandidatane sitt namn. Også dei med utheva skrift.
Dei "kumulerte" kandidatane er ikkje førde opp to gonger, men står med utheva skrift. Dei får 25% stemmetillegg, mot før 100%.
Du har ikkje høve til å stryka ut namn.
Du kan føre opp "slengere", d.v.s. gje personstemmer til kandidatar på andre partilister, men då reduserer du partilista du brukar tilsvarande.
Ikkje ver redd for å retta på stemmesetelen. Den vert ikkje forkasta om du gjer feil.
·
