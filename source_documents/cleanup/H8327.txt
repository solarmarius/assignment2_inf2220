
30. april 2004
Arbeiderpartiets stortingsgruppe
Stortingsrepresentant Eva Nielsen
- Bedre vern for våre kirker
I den siste tiden har det blitt åpnet opp for å rive kirker fordi det er for høye vedlikeholdsutgifter, og fordi det er for mange kirker.
- Dette viser at Storting og regjering må ta situasjonen mer på alvor. Derfor tar jeg nå initiativ debatt om landets kirkebygg i Stortinget, sier Eva Nielsen, Arbeiderpartiets kirkepolitiske talskvinne.
Hun viser til at landets kirkebygg representerer en stor kulturskatt og vedlikeholdet er et felles ansvar. Dårlig kommuneøkonomi kan føre til at kirkebygg blir slett ivaretatt.
- Det er behov for å se nærmere på ansvarsfordelingen mellom stat, kommune og menighet, for å unngå at kirkebyggene i ytterligere grad forfaller. Derfor har jeg bedt om en redegjørelse fra kirkeministeren om dette, sier Nielsen.
