
29.09.02
Tomm Arntsen., (DLF)
Blandingsøkonomien er selvdestruktiv
Fra Aftenposten lørdag 28. september:
"Siden 1990 er utgiftene til attføring mer enn tredoblet. Utgiftene til medisiner er nesten tredoblet. Utgiftene til sykehusene er godt over doblet. Utgiftene til sykepenger er godt over doblet. Utgiftene til uførepensjoner og alderspensjoner er doblet."
"Har noe først kommet inn på statsbudsjettet, så blir det der. Det er fryktelig vanskelig å lempe utgifter ut av budsjettet, mens det er lett å få utgifter inn."
Den konklusjon man logisk må trekke av dette er at sosialdemokratiet/blandingsøkonomien er selvdestruktiv. Politikerne må hele tiden bruke mer penger for å tekkes velgerne. Jo mer som skal være "gratis" dess mer skatter og avgifter blir det. Hvis denne utviklingen fortsetter uhindret vil det ende i totalitarisme/planøkonomi, og da er alt håp ute.
