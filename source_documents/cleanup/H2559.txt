
Lørdag 20. august 1994
Sentralstyret i Kristelig Folkepartis Kvinner:
BJUGN-SAKEN MÅ OPPKLARES
Det offentlige må sette inn alle nødvendige ressurser for å sikre at Bjugn-saken blir oppklart på en troverdig og tilfredsstillende måte. Dette krever sentralstyret i Kristelig Folkepartis Kvinner, og støtter dermed det lokale engasjement.
Antallet anmeldelser på seksuelle overgrep mot barn er gått ned. Sentralstyret i KrFK frykter at dette henger sammen med at få slike saker fører til tiltale, og enda færre til domfellelse. At det ikke har lyktes å oppklare Bjugn-saken på en troverdig og tilfredsstillende måte, har forsterket dette inntrykket.
Bjugn-saken må ikke føre til ny fortielse og unnfallenhet når det gjelder anmeldelse av slike saker.
