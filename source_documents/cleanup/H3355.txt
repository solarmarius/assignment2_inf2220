
29. juni 2000
Fra parlamentarisk leder Kjell Magne Bondevik
Et moderne forsvar må gjennom krevende omstilling
-Forsvarets struktur må moderniseres for bedre å kunne møte de utfordringer som den nye sikkerhetspolitiske situasjon stiller oss overfor. Dette uttaler parlamentarisk leder for KrF Kjell magne Bondevik, etter at Forsvarspolitisk utvalg i dag har lagt fram sin innstilling. Han mener vi kan oppnå større forsvarsevne innenfor budsjettrammen gjennom en strengere oppgaveprioritering.
Innstillingen fra det tverrpolitiske Forsvarspolitiske Utvalg har mange fellestrekk med "Forsvarsstudie 2000", som nylig ble lagt fram av forsvarssjefen.
- Innstillingene viser at vi står foran mange vanskelige omstillinger som blir krevende både i forhold til mange lokalsamfunn og for forsvaret selv. Selv om mange vanskelige avklaringer gjenstår, gir disse to dokumenter til sammen et godt grunnlag for de politiske avveininger og beslutninger som må tas i forbindelse med den kommende langtidsmeldingen om forsvaret, kommenterer Bondevik.
I løpet av kommende stortingssesjon blir det viktig å skape en bred politisk forankring for hovedelementene i en ny forsvarsstruktur, mener Bondevik. - Bare slik kan vi skape den langsiktige forutsigbarhet som trengs for at den nødvendige omstilling og modernisering av forsvaret kan gjennomføres med kraft
