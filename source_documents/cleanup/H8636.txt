
Stortinget 5. oktober 04
Åslaug Haga, leder i Senterpartiet
Godt håp om flertal for å redde trafikkstasjonene!
- Vi har et godt håp om å få flertall for å stoppe prosessen med nedleggelse av trafikkstasjoner rundt i hele landet, sier Senterpartiets leder Åslaug Haga. I sommer stilte Ap, Sv og Frp seg bak vårt krav til Samferdselsministeren om en konsekvensutredning av Vegvesenets planer, og nå forventer vi at de samme parti følger opp i Stortinget.
Senterpartiets leder Åslaug Haga og nestleder i samferdselskomiteen Jorunn Ringstad, la i går frem et privat forslag om stopp og konsekvensutredning av planene om nedleggelse av trafikkstasjoner som en del av omleggingen av Statens Vegvesen. Senterpartiet har lenge hevdet at den omleggingen som det nå legges opp til, ikke er i tråd med Stortingets intensjoner for omorganiseringen av Statens Vegvesen.
- Dette vil få betydelige konsekvenser for privat personer og næringsliv, sier Haga. Dessuten er de lokale trafikkstasjonene svært viktige i trafikksikkerhetsarbeidet, og vi kan ikke godta at dette arbeidet blir redusert. Her er det for mange moment som ikke er godt nok utredet, og det vil være svært uheldig om man nå foretar en omlegging uten å ha god nok oversikt over konsekvensene.
Senterpartiet håper denne saken kan komme opp i Stortinget så raskt som mulig, slik at man kan få flertall for et vedtak hvor Stortinget ber Regjeringen stopper Vegdirektoratets planer om nedleggelse av et stort antall trafikkstasjoner.
