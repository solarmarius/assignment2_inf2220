
Pressemelding laurdag 5. august 1995
Nestleiar i KrF, Jon Lilletun, på KrFs valkampopning i Telemark:
KrF vil nå nye veljarar
-KrF ønsker å føre ein valkamp som viser at vi kan vere partiet å stemme på også for veljarar som ikkje har eit kristent livssyn. Mange av sakene våre er aktuelle for alle som er opptatt av sine medmenneske, uavhengig av tru og livssyn. Dette sa Jon Lilletun, nestleiar i KrF, på valkampopninga til Telemark KrF laurdag.
-Vi vil setje fokus på fire profilområde i årets valkamp. Desse fire er familie, miljø, utdanning og omsorg. Som eit overordna mål ønsker vi å vere med på å forme eit varmare samfunn. Dette varmare samfunnet må bygge på ein tryggleik som forutset respekt for liv og menneskeverd. Vi må bygge på den nærleiken som vert danna ved sterke og opne nettverk gjennom menneskelige relasjonar frå familie og slekt til nabohjelp, dugnad i bumiljøet, og aktivitetar i organisasjonar, sa Jon Lilletun.
KrF ønsker ikkje eit velferdssamfunn for dei fleste, men eit velferdssamfunn for alle. Dette er spissformulert slik i valkampmateriellet til partiet: "Omsorg er noko meir enn å putte mat inn i den eine enden og skifte bleier i den andre". Ein fullverdig eldreomsorg, ein aktiv rusmiddelpolitikk og omsorg for såvel fødd som ufødd liv, er viktige stikkord for KrFs omsorgspolitikk.
Også skulen blir sett høgt på dagsorden.
-Skulen skal formidle kunnskap og førebu til yrkeslivet, men han skal også formidle verdiar, og gjere klar til å takle andre sider av livet. Det beste forsvar mot normoppløysing er ei levande formidling av dei kristne grunnverdiane. Barna er samfunnets framtid; desse har krav på tryggleik. Foreldra er som regel dei næraste til å gje dette, ofte i samspel med barnehagar og andre tilbod.
Lilletun viste vidare til at miljøpolitikken har falt nedover på den politiske dagsorden, og sa at KrF ser det som si oppgåve å "skyve han oppover igjen".
-Miljøpolitikken er desperat viktig for framtida vår. Forvaltaransvaret forpliktar. Vi må konkretisere miljøansvaret vårt ved å ta opp konkrete lokale saker. Vi må også ta et oppgjer med ein veksande forbrukarkultur som skapar materialisme og truar livsmiljøet, sa Lilletun. (KrF-Press/MMH)
Det offisielle startskuddet for valkampen går i Kristiansand laurdag 12. august.
I samanheng med valkampen er det produsert fem løpesedlar og tre plakatar som fokuserar på profilområda, men som også henvender seg til velgerar som tradisjonelt ikkje har stemt KrF.
-Nokre vil nok meine at vi har vore litt "dristige" i utforminga av dette materiellet, og at det er litt uvande tonar frå KrF-hald. Vi er og blir eit politisk parti, men eit parti som ønsker å føre vår politikk med utgangspunkt i dei grunnleggande verdiane som ligg i det kristne menneskesynet. Derfor ønsker vi å utfordre menneske som har eit anna livssyn, men er opptatt av dei same verdiane, til å teste oss på politikken, og dersom de vil støtte han, også stemme på våre kandidatar, sa Jon Lilletun.
Målet for årets val er ein oppslutnad på rundt 9 prosent. Til stortingsvalet i 1997 satsar vi på å nå 10-talet.
KrF-lederen sa seg fornøyd med at partiet stiller lister i alle fylker, og i 360 kommuner. I 24 kommuner er KrF med på felleslister, mens partiet ikke har lister i 75 kommuner. -De "KrF-løse" kommunene er et konstant utfordring for oss. Problemet er ofte å finne folk som er villige til å stå på listene, og det er ikke bare KrF som sliter med dette. På sikt kan dette sette lokaldemokratiet i fare, og jeg tror det er viktig å få satt arbeidsforholdene for lokalpolitikerne på dagsorden, sa hun.
Svarstad Haugland sa at KrF har lagt opp til en forholdsvis tradisjonell valgkamp i forbindelse med årets kommune- og fylkesvalg, basert på de lokale KrF-lagene, med aktiv bistand fra fylkespolitikere, stortingsgruppe og partiledelsen.
