
Dato: 12. desember 2000
FREMSKRITTSPARTIETS
STORTINGSGRUPPE
Fra stortingsrepresentant Carl I. Hagen (FrP)
FORSØK PÅ Å BRUKE NORSK RETTSVESEN
I EN POLITISK KAMP !
Advokat Per Danielsen har i dag varslet at det kan bli iverksatt rettslige skritt for å prøve Carl I. Hagens sammenligning mellom den organisatoriske ukultur som etter hans mening har funnet sted i Oslo Fremskrittsparti og en "kreftsvulst".
I en kommentar uttaler Carl I. Hagen at han står fast ved at den ukultur som etter hans og andres mening har hersket i Oslo, kan sammenlignes med en "kreftsvulst" og bør behandles deretter.
Carl I. Hagen understreker videre at uttalelsen var et språklig velkjent bilde på de problemene organisasjonen har stått overfor. Bildet var ikke på noen måte ment å ramme noen personlig, og dersom noen enkeltpersoner har følt seg krenket eller støtt av uttalelsen beklager han dette.
- Jeg håper med dette at det nå er slutt på advokat Danielsens utallige forsøk på å bruke norsk rettsvesen i en politisk kamp, avslutter Carl I. Hagen.
