
Mandag 24. juli 2000
AU i Kristelig Folkepartis Kvinner (KrFK):
KIRKEPOLITIKK I ET KVINNE PERSPEKTIV
REVISJON AV LIKESTILLINGSLOVEN
Arbeidet med revisjon av likestillingsloven pågår ennå. Høringssvarene departementet mottok mens Valgerd Svarstad Haugland var statsråd viste bred oppslutning om radikale forbedringer av likestillingslovens bestemmelser.
Kristelig Folkepartis Kvinner beklager at Kirkerådet i sin tidlige behandling av høringsutkastet ikke fremmet forslag om konkret lovformuleringer som ville inkludere kirkens vedtatte retningslinjer og praksis, i lovtekst. Kirkens arbeidsgiverorganisasjon har fremmet forsalg om at Likestillingsloven skal gjelde i den norske kirke og i andre trossamfunn som ikke sier nei til kvinners prestetjeneste.
KrFK ber Kirkerådets leder, Gunvor Kongsvik ta saken opp til fornyet behandling i kirkens organer. Regjeringen Stoltenberg må få klar beskjed fra Kirkens egne organer om akseptable formuleringer som ivaretar kirken som trossamfunn.
Kirkerådet må benytte den mulighet de nå har fått ved at regjeringen Stoltenberg somler med å fremme lovproposisjonen for Stortinget.
STAT - KIRKEDEBATTEN
Den norske kirke som folkekirke er av stor verdi. Debatten om Den norske kirkes framtid er krevende. KrFK ønsker å fokusere på enkeltmennesket som bruker og medlem av kirken. I dag er det geografi som avgjør menighetstilhørighet. Presters behov for alternativt tilsyn i forhold til kirken er til nødvendig debatt. Også enkeltmedlemmer av kirken har behov for frihet til å velge sin menighetstilhørighet. Dette bør i sikres i en framtidige statskirke.
