
12.06.03
Eli Sollied Øveraas (Sp)
Stortinget må ta ansvar!
Senterpartiet kan ikkje akseptere at Stortinget er passive tilskodarar til at tusenvis av arbeidsplassar langs kysten står i fare for å forsvinne!
- Eg er sterkt uroa over den vanskelege situasjonen skipsverfta i Møre og Romsdal står overfor, uttalar Eli Sollied Øveraas. - Marknaden er tørr, ordrebøkene i ferd med å tømmast og tusenvis av personar kan komme til å miste jobben sin. Stortinget kan ikkje sitje roleg å sjå på at dette skjer, seier Sollied Øveraas.
Under behandlinga av revidert statsbudsjett vil Senterpartiet derfor:
- Sikre nettolønnsordninga
- Utvide permitteringsreglane
- Auka tilsegn om statsgaranti for bygging av ferger
- Utviklingskontrakter - eit samarbeid mellom stat og verft
- Dette er tiltak som kan bidra til nye kontraktar for norske verft. Eg vil berre minne om at verdas einaste gassferge er bygt i Norge. Gassferger må vere framtidas ferger, også med tanke på miljøgevinsten, avsluttar Sollied Øveraas som håper at Stortinget tar ansvar og bidreg til å gi skipsverfta drahjelp i ein vanskeleg situasjon.
