
25. oktober 2001
stortingsrepresentant Harald T. Nesvik (FrP)
FRP FÅR GJENNOMSLAG FOR RETTFERDIGHET FOR PENSJONISTPAR!!
Under dagens Trontaledebatt i Stortinget fikk Fremskrittspartiets pensjonspolitiske talsmann, stortingsrepresentant Harald T. Nesvik, et gledelig svar fra KrF's parlamentariske leder
Jon Lilletun. Nesvik utfordret Lilletun til å svare på hvorfor KrF aldri har støttet FrP's årvisse forslag om at gifte pensjonister skal ha utbetalt hver sin fulle og rettmessige pensjon - uten avkorting. - Jeg ble overrasket og svært glad for at svaret var positivt for pensjonistene, sier stortingsrepresentant Harald T. Nesvik.
- Jon Lilletun sa faktisk at KrF nå er villig til å vurdere størrelsen på den reduksjon av opptjente rettigheter gifte pensjonister, en del samboende pensjonister og pensjonister med yrkesaktiv ektefelle blir utsatt for. I dag blir pensjonistpar ranet for ca. 25 000 kroner i året av Staten bare fordi de lever sammen. Dette har FrP forsøkt å rette opp siden 1989 uten at andre partier har støttet våre forslag. Nå ser det ut til at vi kan få gjennomslag til beste for alle gifte og samboende pensjonister, sier Harald T. Nesvik som nå igjen vil fremme forslag om en reduksjon av tyveriet av pensjonsytelsene til denne pensjonistgruppen.
- Denne gangen regner vi med støtte fra regjeringspartiene, avslutter Nesvik.
