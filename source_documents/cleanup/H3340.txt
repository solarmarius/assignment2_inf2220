
Onsdag 26. april
Fra stortingsrepresentant Arne Lyngstad:
-Lovende utspill fra Giske
-Dette er en skoletenking vi kan samarbeide om, uttaler KrFs skolepolitiske talsmann Arne Lyngstad etter at Trond Giske i dag har sagt at han vil avskaffe enhetsskolen. -Det er bra hvis også Arbeiderpartiet nå har innsett at ikke alle elever må behandles likt, men likeverdig. Dette har vi i KrF ment lenge. Hvis også Arbeiderpartiet nå kan være med på en slik tankegang er det positivt, sier Lyngstad.
-Kristelig Folkeparti har hele tiden arbeidet for å få frem mangfoldet i skolen. Hvis nå også Arbeiderpartiet snur sin politikk i denne retningen kan det åpne for et fruktbart samarbeid innen skolepolitikken, uttaler KrFs skolepolitiske talsmann Arne Lyngstad.Han synes det er bra hvis fokuset nå rettes mot eleven og klasserommet og samspillet mellom elev og lærer: -Hver enkelt elev må oppleve seg som vinnere, men da trenger også elevene et trygt fellesskap å utvikle seg i, sier han.
-Det mangfoldet som Giske nå vil ha må også gjøre at en tillater private skoler. Det vil styrke mangfoldet, sier Lyngstad.
Han er spent på hvordan dette utspillet fra Giske vil bli fulgt opp i hans utdanningspolitiske redegjørelse i Stortinget neste uke: -Hva betyr dette i praksis? Er det mer enn bare retorikk, spør Lyngstad.
