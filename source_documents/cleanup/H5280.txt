
5/11-01
Dagfinn Sundsbø ny generalsekretær i Senterpartiet.
Dagfinn Sundsbø (54 år) fra Fet kommune i Akershus er 5. november tilsatt som ny generalsekretær i Senterpartiet. Han etterfølger Kjell Dahle i stillingen. Han er i dag Senterpartiets gruppeleder i Akershus fylkesting og leder av fylkestingets hovedutvalget for helse. Sundsbø er også medlem av landsstyret i Kommunenes Sentralforbund (KS ) og har sittet i flere utvalg som har utredet oppgavefordelinger mellom forvaltningsnivåene kommune, fylke og stat. Han har hatt flere verv både sentralt i Senterpartiet og i lokalpolitikken.
Sundsbø er høgskolekandidat fra samfunnsfaglig studieretning. Han kommer fra stilling som sjefskonsulent i Norges Bondelag kombinert med fylkespolitiker. Sundsbø har tidligere vært organisasjonssjef (1988-93) og assisterende generalsekretær (1993-95) i Norges Bondelag. I perioden 1969-76 hadde han sitt virke i senterbeveglsen som fylkessekretær i Oslo, i Akershus og som landssekretær i Senterungdommen.
