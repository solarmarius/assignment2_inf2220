
27.11.02
Åse Gunnhild Woie Duesund (KrF)
Om Antinori sine kloningsforsøk: -Et skremmende menneskesyn
-Meldingene om at den italienske legen Severino Antinori har klart å "klone" et barn som snart vil fødes vitner om et forkastelig syn på mennesket. Mennesket er et mål i seg selv og ikke et middel til instrumentell bruk for andre, sier Woie Duesund (KrF).
-KrF går imot at det skal åpnes for forskning på befruktede egg. Vi mener at retten til liv er grunnleggende og at menneskelivet har en ukrenkelig egenverdi.
-Mennesket er et mål i seg selv og ikke et middel til instrumentell bruk for andre. Dette humanitetsprinsippet bør veie tyngre enn prinsippet om forskningsfrihet. Når disse to prinsippene kommer i konflikt er ikke KrF i tvil om hvilket som bør ha forrang: Mennesket er ukrenkelig, sier Woie Duesund fra Kristelig Folkeparti.
Helseminister Dagfinn Høybråten (KrF) foreslår blant annet å forby forskning på befruktede egg og forby terapeutisk kloning, der et potensielt menneskeliv produseres kun for å skaffe stamceller til medisinsk forskning.
