
22.03.02
Vegard Martinsen, (DLF)
Korrekt dom i saken mellom Lund og Tidemanns Tobaksfabrikk
DLF er tilfreds med dommen som Frostating Lagmannstrett nå har avsagt i saken som storryøkeren Robert Lund anla mot Tidemanns Tobaksfabrikk. Som kjent var bakgrunnen for søksmålet Lunds overbevisning om at Tidemanns Tobaksfabrikk skulle være ansvarlig for at Lund ble syk (og døde). Tidemanns Tobaksfabrikk er nå blitt frikjent.
DLF er tilhenger av frihet, og frihet innebærer ansvar - man bør ha frihet til å foreta alle typer valg (unntatt å initiere tvang overfor andre mennesker), og man er da også selv ansvarlig for konskvensene av disse valgene. Alle valg mennesker foretar har konsekvenser, store eller små, positive eller negative. Idag er det dessverre en tendens til i stadig større grad å organisere samfunnet slik at individet selv i stadig mindre grad blir holdt ansvarlig for sine valg - både positive og negative konsekvenser skal etter dagens dominerende syn fordeles utover samfunnet som helhet. Men resultatet av dette synet vil bli at mennesker i større grad vil foreta ukloke valg - de negative konsekvenser blir jo fordelt på alle andre i samfunnet. Mennesker vil også i mindre grad foreta positive valg - belønningen blir jo også fordelt på alle mennesker i samfunnet, og handlingen vil i langt mindre grad lønne seg for den som handler. Dette vi forsterke alle negative utvikllingstrekk i samfunnet, og svekke alle de positive utviklingstrekk.
Dommen i saken mellom Lund og Tidemanns Tobaksfabrikk legger ansvaret der det hører hjemme - hos Lund selv. Det er tragisk at han ble syk og døde, men dette var resultatet av hans valg om å røyke. Og alle har ihvertfall de siste 50 år vært kjent med at røyking er farlig, og at jo mer man røyker, jo mer skadelig er det.
Dersom Lund hadde vunnet, vill dette åpnet for en flom av søksmål: mot bøndene fra folk som har fått sykdommer av å spise usunn mat, mot bilfabrikker fra folk som har vært utsatt for bilulykker, osv. DLF er altså tilfreds med at ansvaret denne gangen ble lagt der det hører hjemme.
