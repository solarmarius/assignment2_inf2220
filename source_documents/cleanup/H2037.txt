
Torsdag 27. februar 1992
Stortingsrepresentant Britt Harkestad:
POSITIVT OM "TREKANT"PROPOSISJONEN KJEM I VÅR
-Eg vel å tolka samferdsleministeren positivt når han seier han vonar å kunne fremja ein proposisjon om førhandsbompengar for Trekantsambandet "tidleg i 1992", seier stortingsrepresentant Britt Harkestad (KrF, Hordaland), etter at statsråd Kjell Opseth ga lovnad om dette i Stortingets spørjetime onsdag.
Britt Harkestad tok saka opp med statsråden, og viste til at man i Sunnhordlandsregionen har vore urolege for om proposisjonen skulle komme eller ikkje. Statsråden viste til at Vegdirektoratet ikkje har tilrådd at innkrevjing av førhandsbompengar skulle ta til allerede no, før vegplanen for 1994-97 var ferdig handsama. Men propoisjonen kjem truleg i løpet av våren, forsikra statsråden.
Britt Harkestad minna om at alle kommunane i Nord-Rogaland og Sunnhordland stør Trekantsambandet, som vil gje verdifulle vekstimpulsar til heile regionen når det vert realisert.
Statsråden minna på si side om at heile prosjektet i si tid var tenkt eit hundre prosent bompengefinansiert. Dette er ikkje lenger realistisk, og difor lyt prosjektet inn på fylkets riksvegbudsjett. Hordaland fylkeskommune er no i full gang med dette, sa samferdsleminister Kjell Opseth i Stortinget onsdag.
