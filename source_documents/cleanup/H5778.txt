
28.04.2002
Alvorlig syke barn i helsekø
Stortingsrepresentant Asmund Kristoffersen har sendt et skriftlig spørsmål til helseminister Dagfinn Høybråten hvor han ber om svar på hva som gjøres for å hindre at alvorlige syke barn blir stående i helsekø. I brevet viser Kristoffersen til at det i oppslag i "NRK Norge i dag", kom fram at en fem år gammel kreftsyk gutt som var klar for benmargstransplantasjon allerede i januar etter utredninger ved to av landets sykehus, ikke har fått slik behandling ved Rikshospitalet, selv om giver til benmargstransplantasjon er klar.
Stortingsrepresentant Asmund Kristoffersen har sendt et skriftlig spørsmål til helseminister Dagfinn Høybråten hvor han ber om svar på hva som gjøres for å hindre at alvorlige syke barn blir stående i helsekø.
I brevet viser Kristoffersen til at det i oppslag i "NRK Norge i dag", kom fram at en fem år gammel kreftsyk gutt som var klar for benmargstransplantasjon allerede i januar etter utredninger ved to av landets sykehus, ikke har fått slik behandling ved Rikshospitalet, selv om giver til benmargstransplantasjon er klar.
- Et slikt tilfelle kan bety at vi i Norge har kapasitetsproblem selv for barn med meget alvorlige lidelser. Hvis barn med kreftsykdom ikke får behandling med bakgrunn i påstått kapasitetsproblem ved for eksempel Rikshospitalet, så er dette totalt uakseptabelt. Dersom manglende behandling begrunner seg i faglige vurderinger, så må både pårørende og henvisende sykehus få en entydig begrunnelse for avslag på et bestemt behandlingsopplegg. Ingen anstrengelse må være uprøvd for å gi barn med alvorlig sykdom nødvendig behandling, understreker Kristoffersen i brevet.
