
Dato: 17.01.02
Fra forsvarspolitisk talsmann Per Ove Width, FrP
Omkamp om Forsvaret
Fremskrittspartiet stiller seg uforstående til de siste signaler fra Forsvarsdepartementet. Handler de på oppdrag fra Regjeringen?
13 juni 2001 vedtok Stortinget en ny forsvarsstruktur. Den vedtatte strukturen beskrev bl.a. hvilke leire som skulle nedlegges og den beskrev også hvilken struktur som skulle ligge til grunn for det nye forsvaret.
- Forsvaret hadde igjennom dette vedtaket fått et holdepunkt for sitt videre arbeid med omorganiseringen, sier forsvarspolitisk talsmann Per Ove Width.
- Det er derfor med stor forundring at man nå registrerer at Forsvarsdepartementet har hatt 7 arbeidsgrupper til å vurdere forsvarsstrukturen på nytt. Arbeidsgruppen for Landforsvaret har gjennom sitt mandat blant annet fått i oppdrag å vurdere en nedleggelse av Haslemoen, på tross av at det var et stortingsflertall som vedtok at disse ikke skulle nedlegges.
Det er besynderlig å se at nettopp disse innsparinger dette skal medføre, gjør at forsvarsbudsjettet lettere kommer i ballanse. Det er jo en kjent sak at det ble bevilget ca 3 mrd kroner for lite til Forsvaret i forhold til de oppgaver og den struktur Forsvaret er pålagt å opprettholde.
Terrorberedskap blir benyttet som en slags unnskyldning for å trekke midler bort fra andre oppgaver Forsvaret er pålagt. Dette er en absurd problemstilling, midler til terrorbekjempelse må selvsagt tilleggsbevilges, slik at det ikke går utover andre oppgaver som er pålagt Forsvaret, sier Width videre.
- En kan saktens undre hvilken motivasjon som ligger bak de hurtigarbeidende arbeidsgruppenes konklusjoner. Raske har de i alle fall vært, de startet det formelle arbeidet ca 11. desember 2001 og fremla resultatet allerede 15. januar 2002, avslutter Width.
