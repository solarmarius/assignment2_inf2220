
Sørreisa FrP
Program 2003-2007
BOKOMMUNEN SØRREISA
For en utenforstående kan det kommunale byråkratiet virke «uoverstigelig» med dets mange lover, forskrifter og skjema. Dette ønsker vi i Sørreisa FrP å gjøre noe med. Det skal ikke være slik at man for å bygge, forandre eller starte med noe skal være nødt til å springe fra kontor til kontor. Det bør være mulig å kunne henvende seg til kommunen uten at man mister motet og/eller skapertrangen p.g.a. byråkratiet. Kommunen skal tjene folket, ikke omvendt. Samordning mellom ulike etater og virksomheter er derfor viktig. Man skal kunne få svar på det man lurer på uten å måtte henvende seg flere steder.
Mange synes i dag at saksbehandlingstiden er for lang. Målet må være at saksbehandlingstiden holdes innenfor de lover som regulerer denne. Hvis ikke må man som innbygger kunne gå ut fra at søknaden er innvilget og at man kan gå i gang.
Sørreisa FrP går inn, for å fryse og/eller senke kommunale avgifter. En viss form for egenfinansiering av kommunale prosjekt må man allikevel måtte regne med. Ellers ville det være uansvarlig å gå igang med nye prosjekter. Inntektene må allikevel øremerkes de prosjekter som de er ment å skulle finansiere og ikke være med på å finansiere andre prosjekter. Man må få det man betaler for. I det øyeblikk prosjektene er ferdig betalt bør avgiftene senkes til det normale i forhold, til driftsutgiftene på prosjektet.
Sørreisa FrP er i utgangspunktet positiv til privatisering av alle kommunale oppgaver, men ikke for enhver pris. Billigere drift og like god og/eller bedre kvalitet er viktig. Målet er selvfølgelig at tilbudet til innbyggerne skal bli bedre. Det må settes klare krav til private aktører om hvilket innhold tilbudet må ha. Vi tror det er mye å spare på å slippe til private uten at det går ut over kvaliteten.
NÆRINGSLIV
Sørreisa FrP skal ha en næringsvennlig profil. Nye virksomheter må vises så stor grad av velvilje og hjelp som mulig fra kommunens side. Det samme gjelder for eksisterende virksomheter.
Å etablere seg kan virke uoverkommelig for mange. "Byråkratiets irrganger"er mange og vanskelig å forholde seg til for de fleste. Derfor bør man ved å henvende seg til kommunen straks få rede på hvilke lover og regler som gjelder. Og få hjelp til å skaffe og fylle ut nødvendige skjema og søknader. Slik kan man standarisere og gjøre det lettere å være kreativ og virkelysten enn tilfellet er i dag.
Utviklingen av et livskraftig sentrum er viktig, både for trivselen og samhørigheten i bygda. Slik det er i dag mangler det noe på helheten i sentrum. Sørreisa sentrum må bli noe mer enn et veikryss på vei til eller fra Finnsnes/Bardufoss. Her spiller næringslivet og Næringshagen en særdeles viktig rolle i samarbeid med kommunen, Dette må utvikles videre lokalt uten videre lokalt uten for mange utenforstående konsulenter.
SKOLE
Sørreisa Frp, mener dagens inndeling av skolekretser er dårlig og urettferdig for mange. Den er dessuten svært dyr å opprettholde. I utgangspunktet er vi for at det skal være fritt skolevalg, d.v.s. at man selv skal kunne velge hvor barna skal gå på skole. Men dette kan bli kaotisk og svært vanskelig å gjennomføre i praksis. Slik vi ser det er løsningen, eller i hvert fall en av dem, er å samle oss om én kommunal skole. Det vil gi en mest rettferdig løsning og samtidig være lønnsomt for kommunen og innbyggerne på lang sikt. En annen løsning, og mer i Fremskrittspartiets ånd, er å legge til rette for private aktører. De kan eventuelt få overta overflødige undervisningsbygg vederlagsfritt. Pengen bør derfor følge den enkelte elev slik at opprettelse av privatdrevne skoler kan komme i gang også i Sørreisa. Skolene må få lov til å utvikle seg og være forskjellige.
Vi mener foreldrene må få mer å si i forhold til utviklingen av Sørreisas fremtidige skolestruktur. Det er de som kjenner barna sine og vet hvilket behov den enkelte har. I dag blir alle behandlet som A4-mennesker hvor de blir tvunget inn i en ramme de kanskje ikke passer i. Ethvert barn må få lov til å utvikle seg i sin egen retning, men selvfølgelig innenfor visse rammer for "normal" folkeskikk. D.v.s. respekt for liv og helse, oppførsel og respekt for lærere og medelever.
Nytt, og bedre, (bøker, pc'er, møbler, etc.) til barn og unge er viktig. Dette bør skje i samarbeid med næringslivet/Forsvaret, gjerne gjennom gjensidige ordninger. Næringslivet/Forsvaret kan dra nytte av Ungdommens kreativitet og kunnskap og skolen kan få noe: tilbake i form av brukt (og nytt) undervisningsmateriell. Dette vil dessuten være med på å styrke ungdommens stedstilhørighet og sikre at de flytter tilbake etter endt utdannelse.
HELSE OG SOSIAL
Sørreisa FM mener de eldre selv må la velge om de vil være hjemme eller på institusjon når de blir avhengig av hjelp fra det offentlige. Stykkprisfinansiering, d.v.s. at pengene fra Folketrygden følger den enkelte, vil gjøre det lettere for den enkelte å velge. En styrking av hjemmetjenesten i Søreisa kommune vil bli nødvendig da antallet eldre som vil bo hjemme lengst mulig er voksende. Stykkprisfinansiering vil også gjøre det lettere for private aktører å etablere seg, noe vi er positiv til så lenge kvaliteten ikke blir dårligere. Det overordnede ansvaret skal selvfølgelig kommunen ha. De skal også være retningsgivende for hvilken kvalitet tjenesten skal ha.
Sørreisa kommune mangler sykehjemsplasser og vil antakeligvis gjøre det i uoverskuelig fremtid. Sykehjemmet i Sørreisa må også kunne ta seg av rehabilitering og ha avlastningsplasser for hjemmetjenesten. Derfor må grunnbemanningen økes i forhold til behovet som er i kommunen. Det er greit med omsorgsleiligheter for friske eldre som ønsker det selv, men ikke for de mange eldre som er helt avhengig av tilsyn hele døgnet.
Vi mener det må settes krav til flyktninger og andre mottagere av sosiale stønader. Dette for å bedre integrere dem i samfunnet og gi hverdagen en mening også for denne gruppen. Det å ufrivillig bli utelukket fra samfunnet p.g.a, språk, hudfarge, sykdom, funksjonshemming, etc. er tungt nok i seg selv. Derfor bør ressursene disse sitter inne med settes pris på. Det bør derfor legges til rette for at disse får lov til, og krav om, å bidra med det de kan til nytte for Sørreisa-samfunnet. Da vil de kanskje få litt mer respekt fra oss andre. A stigmatisere andre p.g.a. omstendigheter de ikke kan noe for selv er noe av det verste vi kan gjøre. Slike holdninger er med på å underbygge farlige strømninger som rasisme, ultra-nasjonalisme, fremmedfrykt, hat, misunnelse, etc.. Slike strømninger må vi ta sterkt avstand fra og aktivt, legge til rette for å forebygge.
Det bør etableres et interkommunalt ettervern for rusmisbrukere. Dette bør drives av private som et spleiselag mellom kommunene. Grunnen til dette er at den kommunale økonomien er for dårlig til å gi et fullgodt tilbud. Kommunale prosjekter er også vanskeligere å bruke penger på da det er «så mange som trenger det mer». Antallet rusmisbrukere er økende, spesielt blant unge. Det bør derfor opprettes en rusfri ungdomskafé slik at ungdommen kan få et tilbud utenom skole og kultur/idrett. Det er ungdommen som vet best «hvor skoen trykker» og hvilke behov de har. Vi får nemlig den ungdommen vi fortjener og da bør vi også gjøre en innsats for den.
BARNEHAGE/SFO
Sørreisa FrP vil jobbe aktivt før at kommunen skal ha et best mulig tilbud til småbarns-foreldre. Vi må derfor legge forholdene til rette for at flest mulig skal kunne ha et tilbud de kan leve med. Ikke bare de voksne, men også barna. Avgiftene til å ha barn i barnehage og/eller SFO er etter vår mening mer enn høye nok som de er.
Det bør legges til rette for private aktører innenfor disse områdene. Vi mener at pengene bør følge det enkelte barn slik at foreldrene gis en mulighet til å velge hva de ønsker eller trenger for deres barn.
Pensjonister, flyktninger, lag, foreninger, etc. er i denne sammenheng en ubrukt ressurs som vi tror kan tilføre barna mye. Samarbeid med slike vil også gi barna en forståelse for hvordan samfunnet er og fungerer for andre enn dem selv. Det er mye å hente her hvis man bare bruker fantasien litt.
FORSVAR
Forsvaret er svært viktig for Sørreisa-samfunnet økonomisk og menneskelig. Det må vi vite å ta vare på. Det er ingen selvfølge at «Gumpen» og «Vaskeriet» vil holde samme aktivitetsnivå som nå med de raske endringene som skjer i omstruktureringen av Forsvaret i hele Norge. Det er ikke få skattekroner Forsvarets personell har ytt til beste for Sørreisas befolkning opp gjennom de siste 40 år. Man kan trygt kalle det en hjørnesteinsbedrift. Det er ikke tvil om at Sørreisa ikke hadde vært det det var uten Forsvarets tilstedeværelse, Ikke minst med tanke på alle de sivile arbeidsplassene.
Forsvarets betydning for Sørreisa kan ikke overvurderes. Sørreisa kommune må derfor jobbe intenst for at Forsvaret skal opprettholde dagens aktivitet og helst øke den. Hva vi kan bidra med og hvordan vi kan samkjøre tjenester er viktig. Kanskje kan kommunen og Forsvaret kjøpe tjenester og varer fra hverandre? Alt som kan knytte kommunen og Forsvaret tettere sammen er etter vår mening positivt og vil bidra til å gjøre Sørreisa-samfunnet bedre. Vi bør legge press på sentrale myndigheter for å sikre at Forsvarets tilstedeværelse vi bestå i Sørreisa også i fremtiden.
LANDBRUK/SKOGBRUK
Sørreisa FrP vil jobbe for en bedre utnyttelse og vern av de ressursene som ligger innenfor skogbruk. Mye av skogen i Sørreisa kunne vært utnyttet bedre, både industrielt og privat. Vi mener at allmennheten må få lettere tilgang til å bruke skogen og da først og fremst Statsskogs områder. Uttynning av skogen er nødvendig for å unngå at den «råtner på rot». Det er utrolige verdier som hvert år går til spille. Det bør åpnes for at private som vil nyttiggjøre seg denne får lov til det. F.eks. gjennom begrenset vedhogst til eget formål. Dette vil være både i den enkelte skogseier og statens interesse.
Vi mener at bo- og driveplikten bør avskaffes i Sørreisa kommune. Det vil gjøre det lettere for folk å etablere seg i heimbygda. Slik det er i dag hindrer det unge i å bygge på heimplassen. Uutnyttet innmark har vi mer enn nok av, det vi trenger er flere innbyggere i kommunen.
SAMFERDSEL
Sørreisa FrP mener at vi bør flå flere og lengre gang- og sykkelstier i kommunen. I dag er de fleste lokalisert til sentrum og nærområdet rundt. Barn og voksne utenfor sentrumsområdet er like avhengig av å kunne bevege seg trygt etter veien, Det bør derfor satses også utenfor sentrum.
De kommunale veiene har etter hvert fått en noenlunde akseptabel standard i forhold til mange av våre nabokommuner. Allikevel er det mye som kan bli bedre, spesielt i forhold til asfaltering/ny asfalt. Det blir for kostbart i lengden med stadige småreparasjoner. Det bør derfor i nær framtid gjøres et løft også i forhold til dette.
KULTUR
Sørreisa FrP synes man bør støtte opp om arbeidet til lokale lag og foreninger. Kommunen bør stille seg positiv og behjelpelig i forbindelse med ulike arrangementer, og da spesielt de som er rettet mot barn og eldre. Vi mener at finansiering av friske, voksnes arrangementer ikke bør forekomme i den vanskelige økonomiske situasjonen kommunen er i. De bør derfor være selvfinansierende. Barn og eldre må prioriteres da disse er en mer ressurssvak gruppe enn friske voksne.
Det bør jobbes for å gjøre "Spektrum" mer attraktiv for bredere grupper av ungdom enn tilfellet er i dag. Her kan mye gjøres, men det fordrer en høyere innsats fra foreldre og kommunen. Dette arbeidet vil koste, men vi tror det vil lønne seg på lang sikt. Både i forhold til forebygging av rus og til fremtidig bosetting i bygda. Vi trenger hver en ungdom vi har og gjerne flere til.
MILJØ/FRILUFTSLIV
Sørreisa FrP vil jobbe for et det etableres én eller flere snøscooter-løyper i kommuner. Dette for å gi et tilbud til den økende gruppen innbyggere som ønsker å bruke snøscoteren til nytte- og/eller fritidsbruk. Det skal ikke være slik at enkelte må bli lovbrytere fordi de har et annet syn på friluftsliv enn skigåing om vinteren. Det bør derfor bli lettere å få tillatelse fra kommunen. Det skal selvfølgelig fortsatt reageres strengt på villmannskjøring.
Det bør opprettes merkede turløyper både sommer som vinter. Vi tror mange sitter hjemme fordi de ikke vet hvor de skal legge veien og hvilke alternativer som finnes. Naturlige turmål som Hjerttinden, Steinora, Kobben, Lysheia, etc. bør gjøres mer tilgjengelig for et bredere publikum enn i dag. Her har kommunen sammen med lag og foreninger en jobb å gjøre.
