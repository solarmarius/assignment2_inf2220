
Stortinget, 17. mars 2000
FREMSKRITTSPARTIETS
STORTINGSGRUPPE
fra Ursula Evje, Fremskrittspartiets skolepolitiske talsmann
VIL TROND GISKE BETY
UTVIKLING FOR SKOLEN?
- Arbeiderpartiets radikale Trond Giske er utnevnt til Kirke, utdannings- og forskningsminister. Den nye minister er et relativt ubeskrevet blad i utdannings- og forskningsspørsmål i stortingsdebattene, sier Ursula Evje, FrPs skolepolitiske kommentar til ministerskiftet.
- Hva denne utnevningen vil bety for utviklingen av en fremtidsrettet skole er meget usikkert, men det ligger klare forutsetninger, som blant annet menneskerettighetsloven og binder opp den nye minister, sier Evje.
- Den norske stats skolen vil få et løft på bekostning av alternative skoletilbud, som for eksempel private grunnskoler og videregående skoler med offentlig godkjenning og tilskudd. Dette er bekymringsfullt fordi mange mobbe ofre velger alternative tilbud for å komme unna mobbing og ansvarsfraskrivelse fra skoleledelse og lærere i den offentlige skolen, sier Evje videre
- En videreutvikling av mangfold og foreldres frihet til å velge opplæringsform for sine barn vil bli bremset kraftig opp, sier Evje, som hevder at denne politikken vil forsterke skolens problemer.
