
Onsdag 23. august 1995
Grasrotaksjon mot vold:
KRISTELIG FOLKEPARTI FIKK 10.000 GODE RÅD
Kristelig Folkeparti gjennomførte tidligere i år en grasrotaksjon mot vold. Hovedsaken med aksjonen var å invitere folk med på å mene noe om hvordan vi kunne få bukt med volden i samfunnet.
Gjennom postkort utdelt bl.a. på stands ble folk utfordret til å si sin mening. Vi har mottatt over 10.000 postkort i retur, og holdningene er klare:
* 9 av 10 mener at fjernsynsprogram med voldsinnslag ikke bør sendes før kl. 21!
* 9 av 10 mener at bevilgninger til alkoholfrie ungdomstilbud må økes, og kontroll med salg av alkohol må bli bedre.
* 9 av 10 mener at familien er det viktigste nettverket i kampen mot vold!
* 9 av 10 mener at vold på TV-skjermen gir vold i gatene!
* 9 av 10 mener at kristne verdier og holdningsskapende arbeid i skolen forebygger vold i samfunnet!
I tillegg har KrF mottatt nesten 10.000 gode råd hvor folk kom med egne forslag og synspunkter.
