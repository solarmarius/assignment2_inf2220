
Onsdag 5. mai 1993
KrF-forslag til Stortinget:
RESERVASJONSRETT MOT REGISTRERING MÅ SIKRES
Personer som skal forestå seremonien når homofile vil registrere sitt partnerskap, må ha rett til å reservere seg mot dette, dersom de ønsker det av samvittighetsgrunner. Stortingsrepresentantene Svein Alsaker og Eleonore Bjartveit har levert et forslag der Stortinget ber regjeringen sørge for dette.
Departementet ga ikke i sin proposisjon tilslutning til at noen reservasjonsrett for de som skal sørge for registreringen, selv om enkelte høringsinnstanser hadde påpekt dette. De to KrF-representantene mener imidlertid at det er behov for en slik reservasjonsrett. "Med det seremonielle preg registreringen skal få, vil det avgjort være behov for dette. For mange vil det å utføre en slik seremoni kunne være en samvittighetskonflikt," skriver de i begrunnelsen til forslaget. De skriver også at "så lenge denne loven består, må det legges til rette for at den kan praktiseres uten problemer for de som skal utføre registreringen".
Svein Alsaker og Eleonore Bjartveit oppfordrer derfor Stortinget til å be regjeringen sørge for at det i forskriftene til loven sørges for at personer som skal foreta registreringsseremonien kan reservere seg mot å utføre handlingen.
