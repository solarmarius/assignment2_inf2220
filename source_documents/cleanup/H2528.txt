
Fredag 16.desember 1994
Regjeringen utreder ordningen med omsorgsvikariat
Som et resultat av budsjettforliket vil regjeringen utrede ordningen med omsorgsvikariat. Dette blir gjort i revidert budsjett våren 1995.
Sammen med Venstre foreslo KrF for Stortinget tidligere i år å utvide dagens ordning med Vikarplass for arbeidsledige. Utvidelsen innebærer at yrkesaktive småbarnsforeldre kan ta lønnet permisjon, forutsatt at en arbeidsledig går inn som vikar i permisjonstiden. Dermed gir Omsorgsvikariatet økt valgfrihet for familiene og arbeidserfaring for de ledige.
-Barnefamiliene trenger valgfrihet, og de arbeidsledige trenger arbeid. Omsorgsvikariatet bidrar til begge deler. Derfor er det gledelig at vi nå kan komme litt videre med denne ordningen. Dette sier parlamentarisk nestleder i Kristelig Folkeparti, Solveig Sollie.
