
13. september 2000
Anne Rygh Pedersen
For mange kvinner på for små stillinger
Innen helse og omsorgssektoren er det svært mange kvinner som går på små stillingsbrøker til tross for at de vil ha mer fast arbeidstid.- Dette vil Arbeiderpartiets kvinnebevegelse nå sette søkelyset på, sier kvinnepolitisk sekretær Anne Rygh Pedersen.13.09.00
I framtida vil vi få stor mangel på arbeidskraft. I mange sektorer viser de
økende behovene for arbeidskraft seg allerede, og særlig innenfor
helsesektoren vil antallet ansatte måtte øke kraftig i framtida.
- Da er det en uholdbar situasjon slik arbeidsgiverne, som stort sett er kommuner og
fylkeskommuner, driver i dag med mange kvinnelige ansatte som ønsker seg større stillinger og ikke får det, sier kvinnepolitisk sekretær Anne Rygh Pedersen.
Undersøkelser fra noen år tilbake viser at ca. 90000 arbeidstakere er undersysselsatte, det vil si at de jobber i en mindre stilling enn de egentlig ønsker å jobbe.
- Der kan og må vi ta inn en solid arbeidskraftreserve i framtida. Det må bli slik også på kvinnedominerte arbeidsplasser at utgangspunktet er fulle stillinger - ikke slik som det er noen steder i dag, da kvinner bare blir tilbudt små stillingsbrøker, understreker Rygh Pedersen, og føyer til:
- Det å jobbe i en liten stilling, og så måtte ta på seg masse ekstravakter for å få familieøkonomien til å fungere, er en uforutsigbarhet i arbeidsforholdet som sliter på mange jenter. Da har man heller ikke krav på overtidsbetaling, og arbeidgiver sparer på denne arbeidskraften som holder helse - Norge i gang.
Kvinnebevegelsen i Arbeiderpartiet ønsker å sette søkelys på denne problemstillingen, som i omtaler i programinnspillet som skal vedtas på Landskvinnekonferansen 22. - 24. september.
