
20. mars 2001
Fra stortingsrepresentant Einar Steensnæs, KrF, leder av Utenriksomiteen
Menneskerettigheter må på dagsordenen
- Menneskerettigheter må stå på utenriksministerens politiske dagsorden. Jeg savner engasjement og tilbakemelding når det gjelder oppfølgingen av menneskerettighetsdialogene som Bondevik-regjeringen tok initiativ til.
Dette sier utenrikskomiteens leder Einar Steensnæs (KrF) i en kommentar til redegjørelsen fra utenriksministeren i Stortinget tirsdag.
- Jeg har flere ganger etterlyst en oppfølging av menneskerettighetsspørsmål når regjeringen Stoltenberg valgte å overføre menneskerettighetsspørsmål til utenriksministeren, hadde jeg ventet en sterkere fokusering og innsats på dette området, sier Steensnæs.
- Beskrivelsen av EU er preget av selektiv premissgiving. Ulempene ved å stå utenfor medlemsskap understrekes mens fordelene med EØS-avtalen blir lite omtalt. Forvaltningen av jordbruk- og fiskeriressursene, distriktspolitikken, fordelingspolitikken og det demokratiske underskudd i EU var viktige hensyn som førte til et nei-flertall ved folkeavstemningen i 1994. Disse hensynene veier like tungt i dag, sier Steensnæs.
