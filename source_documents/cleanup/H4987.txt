
17.08.2001
Pressemelding fra Senterpartiet
SP aksjonerer for gratis riksvegferger
Senterpartiet har programfestet at riksveifergene skal være gratis. Derfor innfører Senterpartiet gratis ferger på flere fergestrekninger i Troms i dag. Odd Roger Enokssen vil sammen med flere SP-politikere gi folk gratis ferjeturer i Troms i dag.
Vi er opptatt av å redusere avstandsulempene i distriktene. Det er uholdbart at mange ute i distriktene må betale dyrt for å forflytte seg langs veien, i tillegg til at mange opplever at veien rett og slett er stengt fra tidlig kveld til morgen. Vi ser på fergene som en del av riksvegnettet, derfor vil vi også fjerne kostnaden ved å bruke den delen av riksvegen som går sjøveien, sier Odd Roger Enoksen.
Odd Roger Enoksen vil være med på fergestrekningen Stornes-Bjørnerå fra ca kl 15.
