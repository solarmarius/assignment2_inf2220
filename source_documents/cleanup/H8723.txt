
27.10.2004
A
Jens Stoltenbergs spørsmål til statsministeren i dagens muntlige spørretime:
President
Jeg har et spørsmål til statsministeren.
Et enstemmig Storting har fastsatt retningslinjer for våpeneksport. Men det er Regjeringens ansvar å forvalte regelverket og ta de konkrete beslutningene.
I går ble det i enkelte medier hevdet at Arbeiderpartiet og Fremskrittspartiet hadde gitt grønt lys til beslutningen om å låne ut militært laserutstyr.
Det er ikke riktig. Og jeg er glad for at utenriksministeren i går kveld klart avkreftet disse feilaktige påstandene.
Norge har lånt ut militært utstyr til en krig Norge er motstander av. Dette viser at det er behov for bedre prosedyrer i denne type spørsmål.
I fjor fremmet Arbeiderpartiet sammen med SV og Senterpartiet forslag om å utrede opprettelsen av et rådgivende utvalg for kontroll med våpeneksport.
Hva er statsministerens vurdering av forslaget om et kontrollutvalg for våpeneksport ?
