
21.8.2005
Roy Waage, leder av Kystpartiet
UNION og kraft i Norge
På Aftenpostens debattsider fikk vi forleden (dato) et godt innblikk i hvor viktig billig kraftforsyning er for en konkurransekraftig norsk industri. Klassekampen gikk (11/8) også i dybden på Unions kraftdisposisjoner.
Elektrisk energi har vært et hett tema i norsk debatt i flere år. Kystpartiet betrakter vår kraftforsyning som industriens viktigste konkurransefortrinn og har ofret et helt kapitel på energi i programmet for neste stortingsperiode. Partiet går imot eksport av råvaren, elektrisk kraft til våre konkurrenter, og vil sikre norsk kraft for norsk industri. Vi sier følgelig et klart NEI til nedleggelse av vår kraftkrevende industri.
