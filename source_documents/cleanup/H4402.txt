
lørdag 16. september 2000 18:04:07
Venstre-krav til statsbudsjettet 2001:
Et solidarisk fremtidsbudsjett
Venstres landsstyre krever at statsbudsjettet for neste år må bidra til reell utjamning av forskjeller og ikke bli en arena for symbolpolitikk og populisme.
Venstre forventer derfor at budsjettet ikke først og fremst er tilpasset de av oss som har mer enn nok, men den delen av befolkningen som av ulike årsaker står utenfor velferdsbølgen. Solidariteten må også gjelde ut over Norges grenser.
Venstres landsstyre tar til orde for en markert satsing på forskning og utdanning, slik det ble blant annet ble tatt til orde for i den forskningsmeldingen sentrumsregjeringen fikk tilslutning til i Stortinget. I tillegg vil Venstres landsstyre prioritere en satsing på kollektivtrafikk som motvirker prisoppgang og kutt i rutetilbudet, og løft for kultur- og miljøpolitikk i arbeidet med statsbudsjettet for 2001.
Venstres landsstyre mener at det varslede forslaget om skattlegging av aksjeutbytte er ren symbolpolitikk som ikke vil bidra til bedre fordeling. - Dobbeltbeskatning av aksjeutbytte gjør det først og fremst vanskeligere for det nyskapende næringslivet som vi skal leve av etter at oljealderen en gang er slutt. Forslaget vil også få negative konsekvenser for nasjonalt privat eierskap til næringslivet.
