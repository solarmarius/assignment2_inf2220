
Oslo, 25. februar 2000
Sira Myhre gjenvalgt som RV-leder
Aslak Sira Myhre blei i dag gjenvalgt for to nye år som leder i Rød Valgallianse. Partiet går inn i stortingsvalgkampen med ambisjoner om å sende både ham og Hordalandstopp Torstein Dahle på Stortinget fra høsten av.
Rød Valgallianses 13. landsmøte blei dag avslutta med høy stemning og valg på ny ledelse. Partiet går inn i valgkampen med et helt nytt prinsipprogram og med et samla landsmøte som setter stortingsvalget på dagsorden.
Sira Myhre får følge av Chris Hartmann og Erling Folkvord som nestledere i neste periode. Folkvord, kjent fra bystyrearbeid og stortinget fra 93-97, er ny i ledelsen.
Landsmøtet satte motstand mot privatisering og slakt av offentlig sektor samt kamp mot omlegginga av forsvaret som to sentrale saker for RV i valgkampen.
- Ingen partier på stortinget var mot at Norge gikk inn i NATO-krigen på Balkan. Det i seg sjøl er grunn nok til at RV bør være på Stortinget, sa Sira Myhre til landsmøtedelegatene i sin tale.
