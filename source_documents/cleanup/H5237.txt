
22.10.2001
Hvis du er mett -stem Venstre
Under årets valgkamp ble det, blant annet fokusert på fattige i Norge og hvilke problemer disse har. De nåværende regjeringspartier (alle sammen) proklamerte da at dette var en stor skam for fedrelandet, enigheten var også meget stor om hvor enkelt det var å løse problemene for disse. Hva ser vi nå? Jo, nå har vi en landbruksminister fra Venstre som sier til avisa VG at sitat; "Jeg har så god økonomi at jeg ikke behøver å se på matvareprisene" sitat slutt. Vel at Lars Sponheim har god økonomi er ikke overraskende, det som er overraskende er hans sigarføring rundt dette, skriver fylkestingsrepresentant Anders Aslesen.
Under årets valgkamp ble det, blant annet fokusert på fattige i Norge og hvilke problemer disse har. De nåværende regjeringspartier (alle sammen) proklamerte da at dette var en stor skam for fedrelandet, enigheten var også meget stor om hvor enkelt det var å løse problemene for disse. Hva ser vi nå? Jo, nå har vi en landbruksminister fra Venstre som sier til avisa VG at sitat; "Jeg har så god økonomi at jeg ikke behøver å se på matvareprisene" sitat slutt. Vel at Lars Sponheim har god økonomi er ikke overraskende, det som er overraskende er hans sigarføring rundt dette. Han nærmest håner sin forgjenger for å være opptatt av matvareprisene i Norge. Han sier i samme intervju at han er mere opptatt av "de raffinerte matvarene"...litt senere anbefaler han alle å spise fårikål i denne helgen! Fårikål er jo en god rett men vidre raffinert er den vel ikke.
Det er mulig Sponheim har oppfattet hvordan såkalte "vanlige folk" har det i sin hverdag noe anderledes enn det jeg har, men jeg føler meg rimelig sikker på at et stort flertall av oss faktisk ser på matvareprisene FØR vi kommer til kassa.
Men så er jo ikke partiet Venstre noe vanlig parti da, med en oppsluttning på 3.9% er det vel kanskje like mange som ikke ser på matvareprisene som stemmer Venstre.
Når lederen i Venstre uttaler seg så virker det som om han har pratet med hele folket og at folket er enige med han. Sponheim har i mange år prata mye om arrogansen i Arbeiderpartiet, noe har vært på sin plass men nå får han passe seg så han ikke overgår alt det han selv har kritisert andre for.
