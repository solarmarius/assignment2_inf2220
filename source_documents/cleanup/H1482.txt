
6/12-2000
FREMSKRITTSPARTIETS
STORTINGSGRUPPE
fra Stortingsrepresentantene Ursula Evje og Ulf Erik Knudsen, Fremskrittspartiet
FORESLÅR "TURBOSTIPEND"
FOR FLINKE STUDENTER
Fremskrittspartiet vil foreslå et nytt stipend som stimulerer og premierer god studieprogresjon. "Turbostipendet" skal gis til studenter som premiering, for de som klarer studiene på normert tid eller raskere. Det er Fremskrittspartiets medlemmer i kirke-, utdannings- og forskningskomiteen i Stortinget, Ursula Evje og Ulf Erik Knudsen, som foreslår dette.
- I de senere årene er det blitt et betydelig problem at norske studenter går saktere igjennom høyere utdanning enn tidligere. Dette tar opp studieplasser og koster penger, behovet for å øke gjennomstrømningen i norsk høyere utdanning er derfor åpenbar, sier FrP representantene. Fremskrittspartiet ønsker å sette av 50 millioner kroner til stipender som skal stimulere og premiere en god studieprogresjon. Forslaget vil bli fremmet i Stortinget førstkommende tirsdag (12. desember).
