
Kristin Halvorsen:
Pressemelding 10/07-01
-Slutt å flå småbrukerne av strøm
-Nå er det på tide at vi får et topris-system på strøm. El-avgiften skal ikke gi større strømregning for vanlig, moderat strømforbruk. Det er storsløserne av strøm som bør betale ekstra, sier SVs leder Kristin Halvorsen. Hun reagerer på nyheten fra NRK i dag om at staten tar inn stadig større summer i el-avgift, tilsynelatende uten at strømforbruket går ned.
-Det må lønne seg for alle å spare strøm, men vi må få en todelt el-avgift der avgiften er høyere for de som insisterer på å ha flombelysning hele døgnet. Vanlige husholdninger må få lavere avgift enn i dag, sier hun. Hun frykter at oppslutningen om miljøavgifter vil bli redusert om de ikke får en mer rettferdig og fornuftig utforming.
