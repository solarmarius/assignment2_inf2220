
Bardu Frp
Program for Kommunestyreperioden 2003-2007
Partiet som vil prioritere
- økonomistyring
- Næringsliv
- Skole
- Eldre
Ideologisk grunnlag
Fremskrittspartiet er et liberalistisk parti. Det bygger på Norges Grunnlov, norsk og vestlig tradisjon og kulturarv med basis i det kristne livssyn.
Fremskrittspartiet hovedmål er å arbeide for sterk nedsettelse av skatter avgifter og offentlige inngrep.
Det fundamentale i Fremskrittspartiets samfunnssyn er troen på og respekten for enkeltmenneskets egenart og retten til å bestemme over eget liv og økonomi.
Enkeltmennesket er den største ressursen i samfunnsutviklingen. Sammen med familien og den private eiendomsretten er enkeltmennesket det grunnleggende i samfunnslivet.
Næringsliv
Bardu politikere må opp av dvalen, blant annet for å forhindre utflytting av flere arbeidsplasser. Dette for å ligge i forkant av næringsutviklingen.
Rammebetingelsene må forbedres slik at allerede eksisterende næringsliv samt ny næring kan utvikles.
Bardu kommune må bli bedre å markedsføre seg utad.
Det er nødvendig å ta et tak for at Bygdas ungdom skal finne det mer attraktivt og etablere seg i Bardu.
Scooterløyper utvikles i samarbeid med næringslivet slik at Bardu kommune er med på å legge forholdene til rette for villmarksturisme.
Kommunen skal som hovedregel ikke drive med næringsvirksomhet
Bardu Næringsforening er etablert Bardu FrP mener at stillingen som næringslivskoordinator bør avvikles og midlene overføres den nystartede næringsforeningen.
·
Landbruk
Fremskrittspartiet vil arbeide for frie, selvstendige bønder. Vi vil gjenvinne bondens tapte frihet. Det er viktig for å sikre at jord- og skogbrukere fritt skal kunne utnytte de naturgitte fortrinn, som den nordnorske naturen gir. Derigjennom å kunne utvikle og markedsføre rene nordnorske produkter.
Fremskrittspartiet vil bl.a.:
· Redusere landbruksbyråkratiet
· Sikre en sterk eiendomsrett
· Avskaffe restriksjoner ved salg av landbrukseiendommer
· Oppheve statens forkjøpsrett til landbrukseiendommer
· Avskaffe bo og driveplikt
· Arbeide for en ja-holdning vedrørende fradeling av hus og hyttetomter
De kommunale tjenester
Innføre en ja-holdning i det kommunale systemet.
Rådmannen og alle kommunale ledere ansettes på åremål.
Arbeide aktivt for lavere kommunale avgifter og skatter­
Konkurranseutsette noen av de kommunale tjenester, f.eks. gartnertjenester og renovasjon.
Fremskrittspartiet ser det ikke som en kommunal oppgave å være boligeiere, og vil derfor jobbe aktivt for å redusere den kommunale boligmassen.
Støtte bygging av nye boliger øremerket ungdom i etableringsfasen.
·
Bosetting og integrering av flyktninger
Kommunen må få utarbeidet en oversikt over kommunes samlede kostnader med mottak, integrering og bosetting av flyktninger.
Flyktningemottaket i kommunen kan ikke være større enn at det står i samsvar med den hjelp vi kan yte, uten at det går på bekostning av øvrige innbyggernes behov for nødvendig hjelp og støtte.
Bardu FrP går inn for folkeavstemning om mottak av flyktninger/asylsøkere, antall til Bardu kommune.
Samferdsel
Et godt og sikkert veinett er av avgjørende betydning for opprettholdelse av bosetting og arbeidsplasser i hele kommunen.
Fremskrittspartiet vil bl.a.
Prioritere legging av fast dekke på kommunale veier
Prioritere bygging av gang og sykkelveier der det er behov.
Bruke i større grad anbud på vedlikehold av kommunale veier.
Være pådriver for opprettholdelse av Bardufoss flyplass, og forbedre flytilbudet mellom Bardufoss og Tromsø.
Være pådriver for opprettelse av hurtigbåtrute Salangen-Harstad.
Trygg skolevei, prosjekter videreføres.
Arbeide aktivt for å realisere prosjektet "Tromsbanen", jernbanelinje fra Sverige til Tromsø.
·
Skole
Fremskrittspartiet vil bl.a.:
Bygge ny skole/ruste opp Setermoen skole.
Økt samarbeid mellom skolen, nærmiljøet og bedrifter,
Vi ønsker en mer foreldrestyrt skole.
Elever og foreldre skal fritt kunne velge hvilken skole eleven skal gå ved.
Vi ønsker innføring av skoleuniform som prøveordning ved skolene i Bardu, dette i samarbeid med foreldrene.
·
Scooter
Fremskrittspartiet ønsker­
En friere bruk av snøscooter.
Arbeide for flere snøscooterløyper, innføre løype fra Bippas-Gebna.
Polar Zoo-Sverige, Steilia-Altevatn.
Grunneierne skal få bruke snøscooter på egen eiendom.
Hytteeiere skal kunne bruke snøscooter fram til hyttene.
Arbeide for like regler for bruk av snøscooter på vann, vassdrag og skogsveier, som i Nord-Troms.
·
Frp sentralt jobber for å forandre motorferdselloven, slik at kommunene får tilbake den kommunale sjølråderett, noe som Bardu FrP støtter.
Helse og sosial
Bardu FrP ønsker og opprettholde /styrke eldreomsorgen bl.a. med flere trygghetsalarmer og styrke hjemmehjelpstjenesten i Bardu.
Legge forholdene bedre til rette for handikappede i Bardu kommune, slik at de lettere kan bli integrert i samfunnet.
Etablere jordmorstilling på heltid.
·
Kultur
Legge til rette for torgsalg i Bardu.
Flytting av paviljongen til Bardu Bygdetun.
Støtte lokale lag og foreninger .
Arbeide aktivt for at forsvaret/kommunen sammen bygger kinosal/kulturhus.
Bardu FrP vil ta vare på kirken og kapellene i Bardu kommune.
·
Forsvaret
· Gå inn for å opprettholde forsvarets tilstedeværelse i Bardu kommune, videreutvikle militært/sivilt samarbeid.
· Arbeide aktivt for at forsvaret bygger sin nye idrettshall i tilknytning til Barduhallen.
KJÆRE VELGERE!
Bardu er en bra kommune å bo i, men det finnes et meget bra forbedringspotensiale. Skal vi klare å få til forandringer må vi tenke nytt i Bardu. Fremskrittspartiet i Bardu står for mer frihet, forenkling og sunt folkevett.
Vi i Bardu FrP vil jobbe for:
· En bedre økonomistyring
· En bedre næringspolitikk
· En bedre skolepolitikk
· En bedre eldrepolitikk
· En bedre snæscooterpolitikk
· En lavere avgiftspolitikk
· En ja holdning
· En bedre helse- og sosialpolitikk
· En sterkere eiendomsrett
FrP mener at du som velger skal bestemme mer i din hverdag. Dersom du viser oss tilliten verdig i Bardu FrP, vil du få det. Ønsker du en forandring? Så er det meget vesentlig at Bardu FrP er blant de folkevalgte i Bardu. Dette kan du være med og påvirke med å gi Bardu FrP din stemme.
God valg
Med vennlig hilsen
Jens P. Waade
Ordførerkandidat
Bardu FrP - for folk flest
