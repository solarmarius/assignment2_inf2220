
Stortinget, 26.05.02
Eli Sollied Øveraas, Sp
Endring av tippenøkkelen-eit historisk løft for kultur-Norge!
Odelstingets vedtak om å endre tippenøkkelen, slik at overskotet no blir delt i to mellom hhv idretten og kulturen, er eit solid økonomisk handslag til kultur- og idretts-Norge! Senterpartiet er svært tilfreds med resultatet, og ynskjer å sende ein gratulasjon til heile landet, dette har de fortent!
Tusen på tusen av frivillige i det ganske land har aktivt tatt del i alle former for aktivitetar og arrangement for å bidra til ei slunken klubb- eller organisasjonskasse. Kaketombola, loddsal og innsamlinger er typiske døme på aktivitetar som dei fleste føresette har deltatt i. Storsamfunnet treng framleis desse eldsjelene, men kanskje dei kan nyttast på ein annan måte, ikkje til først og fremst å vere pengeinnsamlarar, men deltakarar for å fremme aktiviteten til barn og unge.
Senterpartiet meiner at frivillig innsats bør oppmuntrast og styrkast fordi frivillige organisasjoner utgjer ein viktig del av vår demokratiske tradisjon. Frivillig innsats bidreg dessutan til å dekke viktige behov i samfunnet, som utviklar sosiale fellesskap som er avgjerande for å skape gode lokalmiljø.
Norge har, er og vil vere, ein toppidrettsnasjon innanfor mange idrettsgreiner. Etter mi meining er det ein klar samanheng mellom topp og breidde. Unge, lovande talent må ha ideal å strekke seg etter! Ei så formidabel styrking av idretten etter endringa av tippenøkkelen, trur eg vil verke som ei vitamininnsprøyting på idrettslivet. Noko dei både treng og fortener!
Senterpartiet ynskjer å styrke kulturbudsjettet med 1 mrd kroner i stortingsperioden. I hovedsak vil vi at satsinga skal gå til det frivillige kulturarbeidet og annan lokal- og regional kulturverksemd. Vi ynskjer at aktivitetar basert på frivillig innsats som amatørteater, korps, festivaler osv osv, skal ha høgare prioritet. Barne- og ungdomskulturen bør prioriterast innanfor alle typer aktivitetar. Dåverande kulturminister Lahnstein tok initiativ til den nye yilskuddsordninga for frivillige organisasjonar, FRIFOND, og Senterpartiet er difor svært glad for dette vedtaket som gir FRIFOND dette økonomiske løftet!
Den kukturelle skolesekken får tilført om lag 170 mill kroner.
Dette er ein betydeleg sum som skal kome alle barn til gode. Dei skal få høve til kulturopplevelsar og kulturdeltaking, og samarbeid med det lokale, frivillige organisasjonslivet, bør vere positivt og stimulerande for alle partar - langt meir stimulerande enn det kulturtilbodet barn og unge får gjennom TV-ruta, og som ofte er styrt av cola- og bleieprodusentar!
Senterpartier er svært tilfreds med at eit fleirtal av Ap, Frp, Sv og Sp understreker at dette vedtaket IKKJE skal gå på bekostning av tilsvarande løyvinger på statsbudsjettet.
Senterpartiet vil og understreke at det er oppsiktsvekkjande dersom regjeringspartia, H,Krf og V som stemte i mot endring av tippenøkkelen, vil legge fram eit kulturbudsjett til hausten med kutt og nedskjeringar. All den tid regjeringa med H i spissen framleis snakkar om skattelette i mrdklassen, vil det vere smålig om dei ikkje unner barn, unge og frivillig sektor desse sårt tiltrengte ekstra kronene!
