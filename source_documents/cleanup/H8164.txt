
Dato: 26.02.04
Stortingsrepresentant Gjermund Hagesæter (FrP)
Raser mot høy kalkulasjonsrente på veiinvesteringer
I forslag til Nasjonal transportplan 2006-2015 er det lagt til grunn at nye veiinvesteringer må gi en realavkastning på hele 8 prosent for at investeringen skal kunne defineres som lønnsom. -Det er ufattelig at man med dagens rentenivå krever en så høy avkastning, sier stortingsrepresentant Gjermund Hagesæter (FrP), medlem av Finanskomiteen.
Hagesæter viser til at staten er tilfreds med 4 prosent realavkastning for risikofulle aksjekjøp i utlandet. -Investering i vei gir liten risiko og vil legge til rette for at norsk industri og næring får reduserte transportkostnader. Derfor burde kravet til avkastning vært mindre til vei enn til risikofulle aksjekjøp, slår Gjermund Hagesæter fast.
-I Sverige nøyer de seg med 3 prosent avkastning på investeringer i vei, altså langt under halvparten av kravet i Norge, sier Gjermund Hagesæter.
På bakgrunn av dette høye avkastningskravet har Hagesæter levert inn følgende spørsmål til spørretimen:
"Synes ikke finansministeren at det ville vært fornuftig å flytte penger fra aksjeplasseringer i utlandet til veiinvesteringer i Norge dersom dette gir en høyere avkastning og lavere risiko?
