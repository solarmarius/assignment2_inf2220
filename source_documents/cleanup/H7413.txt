
VALGPROGRAM - KVINESDAL KRISTELIG FOLKEPARTI
MOTTO : "Et varmere samfunn med kristne verdier"
Kvinesdal Kristelig Folkeparti mener :
ü en forankring og styrking av demokratiet kan først skje når grunnleggende kvaliteter som ærlighet, samarbeidsvilje, toleranse, medmenneskelighet og ansvarsfølelse er tilstede
ü opplevelsen av trivsel og trygghet for enkeltmennesket i lokalmiljøet må fokuseres
Samfunnet må ha en verdibasis som er grunnlagt på kristne verdier, menneskeverdets ukrenkelighet, nestekjærligheten og forvalteransvaret
Kvinesdal KrF vil arbeide for :
ü opprettholde livskraftige grendesentre med gode oppvekstvilkår
ü interkommunalt samarbeid i Listerregionen
ü desentralisert skolestruktur
ü videreutvikling av Faret/Gullestad området
ü fortsatt full barnehagedekning
ü kommunale avgifter bør ikke øke mer enn prisstigningen
Kommuneøkonomien i Norge er stram. Handlefriheten for kommunen er liten. Det er derfor vanskelig å gi mange konkrete valgløfter. Kvinesdal KrF ønsker å prioritere et godt skole, helse, oppvekst og servicetilbud for innbyggerne i Kvinesdal.
God skolepolitikk betyr :
ü oppfølging av nærhetsprinsippet
ü skolens kristne formålsparagraf blir realisert i skolens hverdag
ü trygg og trafikksikker skoleveg
ü internasjonal fokus
KrF vil arbeide for styrking av den videregående skole i kommunen og styrking av høyskoletilbudet i regionen
Kirke og kristenliv
ü de kristne menigheter og organisasjoner må gis muligheter til å drive aktivt virke
ü sikre den norske kirke ressurser slik at den kan utføre sine oppgaver
ü bevisstgjøring av det kommunale ansvar som kommunen har overfor kirken
ü at menigheter og organisasjoner får støtte til kulturelle og sosiale tilbud
Miljø
ü opparbeidelse av friluftsområder
ü friluftsområdene tilrettelegges også for funksjonshemmede
ü ta naturen mer i bruk til fritidsformål
En bærekraftig utvikling fordrer at vi begrenser ressursbruken og deler godene
Kommunen må fremstå som en miljø-og virksomhetskommune med mennesket i sentrum
Våre aktiviteter må skje innenfor naturen sin bæreevne, både med hensyn til ressursbruk og miljøbelastning. Kulturlandskapsplanen må være et redskap for fremtidig planleggingsarbeid.
Kultur
KrF vil arbeide for at Kvinesdal kommune fortsatt skal være et kultursenter i regionen
ü arbeide for å synliggjøre kulturlivets betydning for Kvinesdal
ü være en pådriver i kulturpolitiske spørsmål
ü kulturtilbud som ikke er lovpålagt, må også prioriteres
ü tilskudd til det frivillige arbeidet, slik at kommunen kan
ü opprettholde en positiv dugnadsholdning
ü opprettholde varierte og gode aktivitetstilbud på en økonomisk forsvarlig måte
For å lette finansieringen av nye anlegg, vil et godt virkemiddel være å etablere et kommunalt fond for forskuttering av statlige spillemidler til idrett og kulturformål
Oppvekst, og fritid
ü vi må ikke være så opptatt av det vi lever av, at vi glemmer det vi lever for
ü hovedtyngden av fritidsaktiviteter bør dekkes av frivillige organisasjoner. Kommunale tilskudd må også gis, men det er først og fremst innbyggernes eget ansvar å skape nødvendige fritidstilbud i eget nærmiljø. Idrett og foreningsliv må få gode arbeidsforhold.
ü kommunale tildelinger må skje på en slik måte at de utsatte grupper av barn og unge blir ivaretatt og prioritert
ü trivsel og trygghet for våre innbyggere må gis høy prioritet.
KrF vil arbeide for å videreutvikle attraktive og allsidige lokalsamfunn. KrF vil arbeide for gode oppvekstmiljø ved å fremme positive holdninger hos foreldre for å kunne ta ansvar for sine barn. KrF ønsker videre å aktivisere ressurser og miljø for å nå dem som faller utenfor det etablerte tilbud.
Barn og unge trenger å merke at noen er glad i dem. De trenger voksne som har tid til å være sammen med dem. KrF vil medvirke til at barn og unge i utsatte familier får hjelp til å mestre en vanskelig hverdag.
En rusmiddelpolitikk som setter søkelyset på :
ü samsvar mellom kommunen sine ruspolitiske målsetting og den faktiske skjenke-og bevilgningspraksis
ü arbeide for å fremme en rusfri livsstil
ü en begrenset alkoholomsetning
ü strenge reaksjoner ved brudd på skjenkebestemmelsene
ü støtte opplysnings-og holdningskapende arbeid
KrF ser rusmiddelbruken blant unge som et av de mest alvorlige tegn til sviktende oppvekstmiljø og vil øke innsatsen for å forebygge og begrense skadevirkningene av enhver form for misbruk av rusmidler.
Bygdeutvikling som legger til rette for
ü boligtomter i grendesentrene og sentrumsområdet
ü boligområdene sikres tilstrekkelig med område til trygge lekeplasser
ü gode transporttilbud for grendemiljøene
