
01.07.02
Senterungdommens Landsforbund:
Ny leder i Senterungdommen
Senterungdommens Landsforbund avholdt landsmøte i Førde 27. -30. juni. Landsmøtet valgte Trygve Magnus Vedum fra Hedmark til ny leder, etter at Anne Beathe Kristiansen takket av. Landsmøtet vedtok en rekke resolusjoner og et distriktspolitisk program. Kampen for bygdene, og at alle unge skal ha like muligheter til en god utdanning blir en hovedsak for Senterungdommen i året som kommer.
Det nye sentralstyret i Senterungdommen:
Leder: Trygve Magnus Slagsvold Vedum, Hedmark
Politisk nestleder: Geir Pollestad, Rogaland
Organisatorisk nestleder: Brynhild Marie Foss, Oppland
Internasjonal leder: Morten Edvardsen, Finnmark
Styremedlem: Borgny Grande, Nord-Trøndelag
Styremedlem: Paul Jacob Helgesen, Hordaland
Styremedlem: Anne Hjelmstadstuen, Oppland
Styremedlem: Kjell Sverre Myrvoll, Troms
Styremedlem: Erlend Fuglum, Nord-Trøndelag
Vara: Anja Hjelseth, Telemark
Vara: Erling Sande
Vara: Johanne Hagh, Nordland
Vara: Kristine Askvik
Vara: Tor Martin Moi, Rogaland
La ikke norsk ungdom fly jagerfly for Bush!
Senterungdommens landsmøte er rystet over at norske myndigheter for første gang siden 1945 har besluttet at Norge skal delta i aktiv krigføring mot et annet land. Vi støtter et regionalt forsvar og kan ikke se at norsk bombing i Afghanistan er et forsvar av Norge.
- Det er skremmende at Norge opptrer som et lydig haleheng til USAs såklte krig mot terrorisme. Senterungdommen mener at bruk av artikkel 5 i NATO-pakten i utgangspunktet ikke burde trått i kraft etter angrepet på World Trade Center, og at fortsatte krigshandlinger mot Afghanistan ikke kan legitimeres, sier nyvalgt leder i Senterungdommen, Trygve Magnus Slagsvold Vedum.
Senterungdommens landsmøte mener at USA ikke ble angrepet av en annen stat 11. september 2001 og Norge har ingen moralsk forpliktelse til å støtte president Bush og USAs fundamentalistiske krig mot sine utpekte fiender.
Senterungdommen mener derfor at regjeringen må omgjøre sitt vedtak om å bidra med norske jagerfly i Afghanistan-krigen.
