
2003
NKP
Folkemakt mot pengemakt NKP og valget i Buskerud
Gjør motstand Stem NKP!
Grunnlaget for arbeidet vårt i kommuner og i fylkesting vil være å føre kampen mot privatisering, EU-tilpasning og utsalg av Norge videre på disse arenaene. Hele vår politikk går uansett representasjon eller ikke ut på å sette alternativer som forsvarer vanlige folk, det vil si arbeidere, unge og eldre, opp mot interessene til imperialistiske stormakter og norsk og utenlandsk storkapital. Folkemakt mot pengemakt!
NKP i Buskerud vil forsvare fylkeskommunen mot forsøka på nedleggelse.
Det har vist seg at sentraliseringspolitikken gagner pengemakta og at statlig overtagelse av fylkeskommunens oppgaver vil føre til ytterligere anbudsutsetting og privatisering.
I Buskerud vil vi kjempe for:
Økt satsing på videregående skoler, ingen skolenedleggelser og tilrettelegging av gratis kollektivtransport til skolene
Tilrettelegging av boliger for skoleelever som trenger det når de går på videregående skole
At Buskerud allierer seg med elevene og lærerne og krever økt satsing på å ruste opp skolen med materiell, lærere og gratis reklamefrie skolebøker til elevene
Kvalitet i skolen, ikke direktørrektorer uten pedagogisk ansvar og sammenslåinger
At fylkeskommunen aktivt bruker eierrollen i kraftselskap og andre virksomheter til innbyggernes beste. Salgene av fylkeskommunale og kommunale virksomheter og eiendommer, som eksempelvis for elektrisitetsverk bare betydde spekulasjon på kraftmarkedet og dyrere strøm.
At det blir slutt på at kommunene og fylket spekulerer i aksjer og fond
Nei til oppsigelser og forverring av arbeidsforhold og lønnsvilkår for ansatte på grunnplan i kommunen og fylkeskommunen, kutt heller i topplederlønningene og konsulenthonorarene!
At fylkeskommunen aktiviserer seg i aksjonen for bevaring av velferdstaten!
Buskerud erklærer seg mot krig og norsk støtte til USA og Storbritannias okkupasjon av andre land!
At Buskerud går inn for å oppfordre til boikott av israelske varer så lenge Palestina er under okkupasjon!
Tarald Braathen Ellingsen, 29 år fra Mjøndalen er NKPs førstekandidat til fylkestinget. Han arbeider til daglig som journalist og er nestleder i NKP og leder av NKU.
Stem kommunistisk i Fylkestingsvalget i Buskerud
