
19.4.2004
Unge Venstre
AUFog Arbeiderpartiet må ta avstand fra morderne
I sosialistinternasjonalens presidium finner man både Torbjørn Jagland og Pascal Affi N'Guessan fra det styrende partiet FPI (Front Populaire Ivoirien, Ivorianske Folkefronten) i Elfenbenskysten. I sosialistinternasjonalens ungdomsorganisasjon samarbeider AUF med Susanne Wodja Gnadji fra FPI:s ungdomsorganisasjon.
FPI har siden partiet kom til makta i år 2000 gjort seg skyldige i svært alvorlige krenkelser av menneskerettighetene. Samtlige større internasjonale menneskerettsorganisasjoner bekrefter at regimet truer, trakasserer og dreper journalister, artister, menneskerettighetsaktivister, opposisjonspolitikere og andre som i noen sammenheng har våget å være kritiske mot regimet.
Den samlede opposisjonen i Elfenbenskysten har siden torsdag forsøkt å gjennomføre større demonstrasjoner for fred, demokrati og for at FPI skal følge den fredsavtalen man skrev under i Marcoussis utenfor Paris. Disse demonstrasjonene har brutalt blitt slått ned av militære og paramilitære med stridsvogner og angrepshelikoptre. Man frykter at antallet døde allerede er på 350-500 mennesker.
- AUF og Arbeiderpartiet må ta avstand fra sine sosialistkamerater, sier Audun Rødningsby, politisk nestleder i Unge Venstre.
