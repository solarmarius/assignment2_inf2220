
Oslo, 26. april 2002
Kristin Clemet
Likebehandling av private og offentlige høyskoler
Regjeringa foreslår ei utvida ordning med godkjenning av private høgskolar. Endringane legg og til rette for at private høgskolar skal få faglege fullmakter som er meir på line med statlege utdanningsinstitusjonar, og kjem i tillegg til dagens reglar om godkjenning av enkeltstudier.
Dette går fram av odelstingsproposisjon nr. 69 (2001-2002) om endringar i lov om eksamensrett for og statstilskudd til private høyskoler (privathøyskoleloven) som vart fremma i dag. Endringa av lova skjer som ledd i oppfølgjinga av Kvalitetsreforma i høgre utdanning, som mellom anna skal sikre høgre kvalitet på utdanninga og betre gjennomstrøyminga av studentane.
- Regjeringen ønsker mest mulig likebehandling mellom private og offentlige høyskoler, seier utdannings ­ og forskingsminister Kristin Clemet.
Ho ser framlegget til endringar som eit første steg på vegen mot ei felles lov for alle universitet og høgskolar.
Proposisjonen omhandlar følgjande sentrale forslag:
- Det blir foreslått ei ordning med akkreditering av private høgskolar. Akkrediteringsordninga representerer ei ny og meir generell godkjenningsordning. Dagens lov opnar berre for godkjenning av enkeltstudium.
- Den nye akkrediteringsordninga legg til rette for at private høgskolar kan få ei fagleg eigenforvaltning som er meir på line med statlege institusjonar. Dette gjeld både faglege fullmakter og retten til bruk av institusjonsnemningar. Institusjonane vil få større fagleg fridom og større ansvar for kvalitetssikring av institusjonen og studia
- Akkrediterte institusjonar vil få rett til å bruke nemningar som universitet, vitenskapelig høgskole eller akkreditert høgskole. Det blir samstundes gjort framlegg om at nemningane blir verna.
Det nye organet for akkreditering og evaluering ­ Nasjonalt organ for kvalitet i utdanningen - skal forvalte godkjennings- og kvalitetssikringsoppgaver både for statlege og private høgskolar. Det nye organet skal og handsame søknader om eksamensrett for enkeltstudium.
Det blir lovfesta nye reglar om studentane sine rettar og plikter. Dette gjeld for eksempel reglar om institusjonen sitt ansvar for studentane sitt læringsmiljø, om studentane sin rett til å opprette studentorgan, nye reglar om bortvising og utestenging, krav om politiattest for opptak til enkelte utdanningar, og oppretting av klagenemnd
