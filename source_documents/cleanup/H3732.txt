
13.5.97
Eli Sollied Øveraas,
ARBEIDERPARTIET ER BREMSEKLOSSEN
Arbeiderpartiet forsinker unødig likestillingen når de sammen med Høyre stemte imot Senterpartiets forlag som vil gi fedre selvstendige rettigheter til pappapermisjon.
- Senterpartiet vil sikre fedre rett til permisjon, uavhengig om mor har vært i jobb eller har vært hjemmeværende, sa Eli Sollied Øveraas i likestillingsdebatten i Stortinget i dag. Fedrekvoten som ble innført i 1993 gav menn en egen svangerskapspermisjon på 4 uker i barnets første leveår. Sju av ti fedre benytter seg av denne muligheten. Men ikke alle fedre har rett til lønnet fedrekvote.
Fedre som tar ut permisjon må kunne gjøre dette uten inntektstap. Idag har flere familier ikke råd til at fedre tar ut sin del av svangerskapspermisjon.
- Derfor må fedre få selvstendige rettigheter i folketrygden, basert på egen stillingsstørrelse og lønn, fastslo Eli Sollied Øveraas.
Forslaget om selvstendige permisjonsrettigheter uavhengig av mors tilknytning til arbeidslivet er av gammel dato. Arbeiderpartiet har i sitt langtidsprogram sagt at de vil arbeide for en slik reform. Men ikke i dag tydeligvis.
- Vi er alle opptatt av å bidra til mer kontakt mellom barn og fedre. Dette er et av flere viktig bidrag for å skape mer tilknytning mellom far og barn., - Det er underlig at Arbeidarpartiet må forsinke denne viktige delen av likestillingsarbeidet, sier Eli Sollied Øveraas.
