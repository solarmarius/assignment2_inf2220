
5.11.2003
Liv Signe Navarsete, Senterpartiet
Situasjonen for Helse Vest i Stortinget sin spørjetime
I Stortinget sin spørjetime stilte Liv Signe Navarsete frå Senterpartiet spørsmål til helseministeren om han vil syte for å leggje fram rapport frå Helse Vest for sosialkomiteen for handsaming før budsjettet skal vera ferdig i komiteen.
Her må Stortinget få moglegheit til å sjå kva slag konsekvensar dei varsla omleggingane vil få, seier Navarsete. Det er ikkje godt nok at Helseministeren svarar at han skal følgje opp rapporten.
På bakgrunn av dei vedtak som er gjort knytt til fødeavdelinga ved Lærdal sjukehus, har Helse Vest vedteke å innføre ei luftbru med jordmødre frå Lofoten og Tromsø. Dette må verta ei langt meir kostnadsdrivande løysing enn den eksisterande fødeavdelinga med stabil jordmor- og gynekologkompetanse, seier Navarsete. Nedbygging av fødeavdelingar rører ved grunntryggleiken til dei som bur i distrikta. Dette må vi ta tak i før det er for seint, og Senterpartiet vil i spørjetimen i dag ha ein offensiv mot både helseministeren og kommunalministeren for å ta tak i konsekvensane av dei varsla endringane.
