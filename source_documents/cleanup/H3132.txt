
8. mars 1999
Fra stortingsrepresentant May Helen Molvær Grimstad
-AP-kvinnene minner meg om barn i trassalderen
-Når jeg lytter til det som kommer fram i denne debatten, minner det meg om barn i trassalderen. De spør og spør og hører ikke etter når de får svar. Dette uttrykte en engasjert leder av familie- kultur og administrasjonskomiteen, May Helen Molvær Grimstad under en interpellasjonsdebatt i Stortinget.
Utgangspunktet var en interpellasjon fra Arbeiderpartiets Karita Bekkemellem Orheim som spurte hvordan helsestatsråden ville sikre at dagens abortlov blir forvaltet etter intensjonen, og at den informasjonen som blir gitt er objektiv og sannferdig.
Bekkemellom Orheim er opptatt av at organisasjonen Pro Vita har fått økonomisk støtte av helsedepartementet for å drive abortrådgivning via et nærradioprosjekt i Sandefjord. Molvær Grimstad minnet om at Radio Orakel også har fått statsstøtte, og hun spurte om de også regnes som ytterliggående -Vi i KrF registrerte med undring Arbeiderpartiets kamp for å redusere støtten til for eksempel AAN-kontorene, Alternativ til Abort i Norge. AAN uttaler seg nemlig ikke for eller mot abortloven, men oppfyller dens intensjon om å gi de kvinner som trenger det, et tilbud om informasjon og rådgiving. Organisasjonen er også religiøs og politisk uavhengig. Forskning viser at AAN er et viktig tilbud som må beholdes i tillegg til det offentlige. -AAN representerer et meget godt tilbud, uttrykte Molvær Grimstad, som Arbeiderpartiet burde være opptatt av.
Arbeiderpartiet sier at de er opptatt av å få ned aborttallene, og de er særlig engasjert i at vi må gi unge god prevansjonsveiledning. Dette er KrF enig med AP i.- Men kvinner som har blitt uønsket gravide trenger støtte og råd, derfor ønsker vi at rådgivning skal være obligatorisk. -Dette skulle vi gjerne hatt med oss Arbeiderpartiet på, uttaler May Helen Molvær Grimstad etter dagens debatt som tross skytset fra AP viste at alle partier fra SV til FrP støtter helseministerens håndtering av abortloven.
