
11.01.2002
Kriminell propaganda på internett
Flere norske web-sider bryter norsk straffelov. Personhets og rasistisk propaganda kan man med få tastetrykk klikke seg fram til. Problemet med disse web-sidene er at de ofte opprettes på utenlandske servere og er således - etter dagens lovgivning - ikke å anse som brudd på norsk strafferett. - Jeg har sendt et skriftlig spørsmål til justisministeren der jeg tar opp denne problemstillingen, sier stortingsrepresentant Mette Gundersen fra Arbeiderpartiet.
Flere norske web-sider bryter norsk straffelov. Personhets og rasistisk propaganda kan man med få tastetrykk klikke seg fram til. Problemet med disse web-sidene er at de ofte opprettes på utenlandske servere og er således - etter dagens lovgivning - ikke å anse som brudd på norsk strafferett. - Jeg har sendt et skriftlig spørsmål til justisministeren der jeg tar opp denne problemstillingen, sier stortingsrepresentant Mette Gundersen fra Arbeiderpartiet.
- Det er en helt uholdbar situasjon at den propagandaen som tilskynder og legitimerer rasistisk vold ikke kan straffeforfølges, fortsetter Mette Gundersen.
Slike nettsteder har det i følge Gundersen blitt mange av, som blant annet viser til hjemmesidene til de nazistiske organisasjonene Vigrid, Norsk Hedensk Front og Boot Boys.
Regjeringen Stoltenberg satte ned et utvalg som skulle se på og foreslå ulike virkemidler i kampen mot rasisme og nazisme, men det er fra kritisk hold hevdet at flere grep må til for å kunne hanskes med denne problemstillingen.
- Det er mitt håp at justisminister Dørum vil følger opp med konkrete forslag til tiltak i de tilfeller hvor det viser seg å være hull i loven, slik at nettsteder som bryter norsk lov kan bli strafferettslig forfulgt, sier Gundersen.
