
25.04.03
Morten Lund, Senterpartiets stortingsgruppe:
Nye konsesjonsregler gir mer fritidsbebyggelse.
Regjeringen har i dag foreslått å heve konsesjonsgrensen for landbrukseiendommer fra dagens 20 dekar til 100 dekar, der ikke mer enn 20 dekar av eiendommen er fulldyrket. Dette fører til at over 25.000 eiendommer vil kunne omsettes konsesjonsfritt. Senterpartiet er sterkt kristisk til en slik endring. Dette vil medføre at en rekke aktive bruk i dag vil ende opp som fritidseiendommer. Bygdenorge trenger flere bofaste, ikke flere sommerboliger.
- Landbruksminsiteren mener det er viktig å gjøre disse endringene for å øke bolysten, men i dag er det ikke noe i veien med bolysten, sier Morten Lund. - Hovedproblemet i landbruket i dag er en inntektsutvikling som ikke er til å leve av. Ny giv i landbruksnæringa får en ikke gjennom markedsliberalisering av landbruket, men gjennom å føre en annen landbrukspolitikk.
- Vi er overrasket over at Venstre og KrF i denne saken har latt seg fullstendig overkjøre av Høyre i regjeringen. Dette forslaget ligger langt fra den landbrukspolitikken disse to partiene sto for i Sentrumsregjeringen, avslutter Lund.
