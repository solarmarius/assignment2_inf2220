
11. februar 2000
Fra stortingsrepresentant Arne Lyngstad:
Bred enighet om økt forskningsinnsats!
-Den økte satsingen innebærer et etterlengtet løft for norsk forskning, sier en optimistisk Arne Lyngstad som mener det nå er lagt et godt grunnlag for å øke innsatsen til gjennomsnittlig OECD-nivå i løpet av 5 år.
-Samlet sett gir en bred tilslutning til Regjeringens strategi forskningsinnsatsen troverdighet, sier Lyngstad. Også tidligere har Stortinget gått inn for økninger i forskningsinnsatsen, men dette har ikke blitt fulgt opp. Den brede politiske enigheten gir større håp om at det vil skje. -KrF har klare ambisjoner om å realisere målene, sier Arne Lyngstad.
-Hovedsatsingsområdene i meldingen som Kirke-, utdannings- og forskningskomiteen la frem i dag, er marin forskning, IKT, medisinsk/helsefaglig forskning og forskning i skjæringsfeltet mellom energi og miljø. Grunnforskningen styrkes og antallet norske rekrutteringsstillinger innen forskning økes med 900 i løpet av 5 år. Kvalitet skal fremmes og belønnes.
-En forpliktende opptrappingsplan av forskningsmidlene, slik at målet om OECD-nivå nås, vil komme i Revidert nasjonalbudsjett, avslutter en fornøyd Lyngstad.
