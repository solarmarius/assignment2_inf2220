
Mandag 12. januar 1998
NY INFORMASJONSSJEF I KRISTELIG FOLKEPARTI
Nils-Petter Enstad er konstituert som informasjonssjef i Kristelig Folkeparti fra og med mandag 12. januar. Han overtar etter Aud Kvalbein, som er utnevnt til politisk rådgiver i Utenriksdepartementet.
Nils-Petter Enstad er 44 år og bosatt i Askim. Han har vært informasjonssekretær i KrF siden 1991. Fra 1972 til 1985 var han offiser i Frelsesarmeen. Han har arbeidet i nærradio, forlag og lokalavis og som informasjonskonsulent ved Menighetsfakultetet. Han har skrevet flere kristelige oppbyggelsesbøker og en roman.
