
12.02.01
Parlamentarisk nestleder, Karin Andersen:
Sosialistisk Venstrepartis Pressetjeneste
Fra prat til praksis
 Det har blitt snakket mye om de fattige barna i dette landet - nå er det på høy tid at vi begynner å gjøre noe, sier SVs parlamentariske nestleder, Karin Andersen.
Andersen har lagt inn en interpellasjon om barnefattigdom, som sosialminister Guri Ingebrigtsen kommer til Stortinget for å besvare tirsdag 12. februar. Da vil SV utfordre henne på fem konkrete tiltak, som vil være til stor hjelp for disse barna:
Innfør maksimalpriser på skolefritidsordninger og barnehager.
Økt barnetrygd for tredje og fjerde barn.
Forpliktende minstesatser for sosialhjelp, hvor staten betaler ekstrakostnadene.
Slutte å regne barnetrygd, kontantstøtte og engangsstønad med i beregning av sosialhjelp.
Fjern alle egenandeler i skolen.
 Det er bred politisk enighet om at fattigdom blant barn er en skam for et rikt land som Norge, og da er det en minst like stor skam at det politiske flertall ikke gjør noe med det, tordner Andersen.
