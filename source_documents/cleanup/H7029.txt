
30.04.03
Morten Lund
GJEDREM PÅ ETTERSKUDD
Det er positivt at Norges Bank på nytt senker renta med en halv prosent, og ikke tar mål av å seg til nok en gang å være "politikkens overdommer" mens Stortinget diskuterer budsjett-spørsmål.
Det beklagelige i situasjonen er at rentenedgangen ble startet så alt for sent og ikke har vært kraftig nok til å hindre at den sterke kronekursen holder seg og ødelegger for store deler av næringslivet. Senterpartiet foreslo allerede i august at sentralbanken mått sette ned rentene av hensyn til næringslivet.
Senterpartiet mener Regjeringen må legge stor vekt på de beregninger som ble presentert av Statistisk Sentralbyrå før påske, og som viser at en den økte ledigheten kan bekjempes med en midlertidig vekst i de offentlige bevilgninger - uten at dette gir økt inflasjon.
Det vil gi meget store samfunnsøkonomiske tap dersom kronekursen nå ikke raskt blir svekket, og dersom nødvendige stimulanser til konkurranseutsatt næringsliv samtidig ikke blir presentert.
