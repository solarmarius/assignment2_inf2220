
04.05.00
Rolf Reikvam, utdanningspolitisk talsmann i SV:
Sosialistisk Venstrepartis Pressetjeneste
- Organisèr skolen annerledes og skjerp privatskoleloven
- Kunnskapstilgangen og de store samfunnsendringene stiller helt nye krav til organisering av skolen. Både i grunnskolen og i videregående skole må en organisere skoledagen ut fra elevens behov og ikke ut fra at en har definert lærestoffet i ulike fag, mener Rolf Reikvam, utdanningspolitisk talsmann i SV, som reaksjon på utdanningsminister Giskes redegjørelse for Stortinget i dag.
- I videregående skole er tiden moden til å se på om inndeling i studieretninger er det riktige. Dagen organisering fører videre skillet mellom industrisamfunnets fag og den akademiske tradisjonen fra universitetene. I det nye kunnskapssamfunnet vil dette skillet bli visket ut. Tiden er derfor moden til å vurdere om vi skal fjerne skillet mellom de ulike fagretningene og la elvene kombiner fag på tvers av de gamle grensene. Jeg er skuffet over at utdanningsministeren ikke kom inn på disse sentrale utfordringene i sin redegjørelse, sier Reikvam.
- Jeg forventer at han snarest følger opp signalene om å gi elever og studenter lovfestede arbeidsmiljøbestemmelser.
SV er tilfreds med at utdanningsministeren nå vil gjøre det vanskeligere å få etablert privatskoler. SV har flere ganger tatt opp forslag om å endre privatskoleloven for å gi åpning for mer bruk av skjønn og gradere tilskuddssatsene til privatskoler.
- Jeg forventer at utdanningsministeren nå kommer til Stortinget med lovendringsforslag om å skjerpe inn godkjenninger av privatskoler, avslutter Reikvam.
