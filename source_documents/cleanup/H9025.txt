
25.2.2005
SP
Åslaug Haga inivterer til frivillighetskonferanse
Senterpartiets leder Åslaug Haga inviterer de frivillige organisasjonene til idedugnad om frivillighet. Media inviteres til å være med.
Tid: Tirsdag 1.mars kl 11- 14.30
Sted: Stortinget, høringssal 202 i Nedre Vollgate 20
Målet med rundebordskonferansen er å sette fokus på utviklingen i frivillig sektor, og få fram hvilke utfordringer og behov frivilligheten har for videre utvikling. Frivillig innsats er svært viktig i Norge;
-Tre av fire nordmenn er medlem i en organisasjon, og nesten halvparten av alle nordmenn er medlem av minst to organisasjoner.
-54 000 personer er sysselsatt i lønnet arbeid i frivillige organisasjonar. Disse produserer varer og tjenester for 38 milliarder kroner. Tjenesteproduksjonen i ideelle organisasjonar utgjør i dag 2,3 pst. av BNP.
-I tillegg er det 100 000 ulønna årsverk i regi av ideelle organisasjonar. Den samfunnsøkonomiske verdien av denne innsatsen er ikke beregnet.
- Senterpartiet vil gi frivillig sektor et løft, og da må vi sette oss ned sammen med de frivillige for å finne ut hvordan vi skal lage en god frivillighets-politikk. Jeg ser frem til å utmeisle ny frivillighetspolitikk sammen med 43 personer fra 30 av de store frivillige organisasjonene, sier Åslaug Haga.
Her følger program:
11.00: Velkommen v/ leder i Senterpartiet, Åslaug Haga
11.15: Utviklingen innen frivillig sektor og forholdet mellom staten og de frivillige organisasjonene.
Kristen Ulstein, leder av interimsstyret i FRINOR (20 min.)
Håkon W. Lorentzen, forskningsleder ved Institutt for Samfunnsforskning (20 min.)
11.55: Kort pause
12.00: Livet på grasrota - hvilke utfordringer og behov har organisasjonene lokalt?
Innlegg v/ Anna Elisa Tryti, generalsekretær i Norges Musikkorps Forbund (10 min.)
Innlegg v/ Christoffer Grønstad, leder i LNU (10 min.)
12.20: Lunsj
13.00: Ordet er fritt - ordstyrer Åslaug Haga
14.15: Oppsummering og avslutning v/Åslaug Haga
