
11.12.02
Jan Tore Sanner (H)
Stramt budsjett gir lavere rente
Beslutningen til Norges Bank om å sette ned styringsrenten i dag er godt nytt for husholdningene, næringslivet og kommunene. Statsbudsjettet for 2003 har som mål å dempe presset på pengepolitikken.
- Lavere rente viser at det var viktig at regjeringspartiene sikret flertall for et ansvarlig og stramt budsjett for 2003, sier Høyres finanspolitiske talsmann Jan Tore Sanner.
- En stram finanspolitikk og utviklingen i norsk og utenlandsk økonomi trekker i retning av et lavere rentenivå. For å trygge arbeidsplassene i konkurranseutsatt sektor er det viktig at lavere rente nå følges opp med moderate lønnsoppgjør, sier Jan Tore Sanner som viser til at skatte- og avgiftslettelsene også bør legge et godt grunnlag for modereasjon.
