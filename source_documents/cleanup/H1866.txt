
Tysdag 9. juni 1992
Lars Gunnar Lie (KrF) om distriksverkemiddelordninga:
DISTRIKSTUTVIKLING OG NÆRINGSUTVIKLING ER LIKEVERDIGE MÅL
For Kristeleg Folkeparti er distriktsutvikling og næringsutviklng to likeverdige mål. Distrikta er ikkje tent med at statlege næringsbankar med klåre distriktspolitiske mål og med vekt på samfunnsøkonomiske faktorar vert samordna med statsbankar som einsidig skal vektlegge dei bedriftsøkonomiske målsettingane. Dette slo stortings-representant Lars Gunnar Lie (KrF, Sogn og Fjordane) fast då Odelstinget tysdag handsama innstillinga frå energi- og industrikomiteen om lov om statens nærings- og utviklingsfond.
Lars Gunnar Lie la ikkje skjul på at han var sterkt kritisk til det kompromisset som Høgre og Arbeidarpartiet har vorte samde om, og som vil føre til at kommunaldepartementet vert ekskludert som politisk styringsorgan for midlane frå Distriktenes Utbyggingsfond.
-Når dette no vert resultatet, vil eg be om at statsråden for næringsdepartementet får med seg den kunnskap og ekspertise som er knytta til DU-systemet i kommunaldepartementet. Kanskje det kan avhjelpe skadeverknadene av det som no vert gjort, og som eg er overtydd om at dette vil ha i høve til distrikts-Noreg, sa Lars Gunnar Lie.
Lars Gunnar Lie åtvara mot dei forsterka sentraliserings- og konsentrasjons-tendensane som dette ville føra med seg for distrikta, og satte eit spørreteikn ved Arbeid-arpartiet si påståtte målsetting om å oppretthalde houvedmønsteret i det spreidde buset-nadsmønsteret her i landet.
