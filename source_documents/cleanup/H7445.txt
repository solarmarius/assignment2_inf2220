
KOMMUNEVALET 2003
PROGRAM FOR HJELMELAND HØGRE
MÅL:
Hjelmeland Høgre vil:
Føra ein konservativ politikk, bygd på det kristne kulturgrunnlaget, rettstaten og folkestyret. Fremja fridom og sosialt ansvar, medråderett og eigedomsrett, og eit forpliktande nasjonalt og internasjonalt samarbeid.
I samsvar med Høgre sin føremålsparagraf vil Hjelmeland Høgre arbeida for at kommunen blir bygd og utvikla i tillit til- og med respekt for det einskilde mennesket.
Hjelmeland Høgre sitt overordna mål er at Hjelmeland kommune skal vera ein god og trivelig kommune å bu, arbeida, etablera næring og feriera i.
Høgre vil leggja til rette for "24-timars mennesket"
ARBEID/NÆRINGSLIV
Eit lønsamt næringsliv er grunnlaget for all offentlig verksemd.
Hjelmeland Høgre:
- vil arbeida for eit variert næringsliv
- vil arbeide for at HNU skal vera ein viktig aktør og tilretteleggjar for næringslivet i kommunen, m.a. ved å heva kompetansen gjennom vidareutdanningsopplegg
- vil vera med å sikra gode rammevilkår for verdiskapande næringar
- opprettholda og leggja til rette for Havbrukskommunen Hjelmeland
- vil støtta tiltak som kan gje variasjon og bredde innan turisme og reiseliv
- vil støtta primærnæringane og andre næringar som har naturlege føresetnader i vår kommune.
SOSIAL- OG HELSESEKTOREN
Hjelp der det trengs og når det trengs er eit mål.
Hjelmeland Høgre:
- vil ta vare på dei gode tilboda me har i dag
- leggja forholda til rette slik at eldre som ønskjer det, får bu heime lengst mulig
- styrkja dagtilbodet ved omsorgsentra
- leggja til rette for funksjonshemma
- gå inn for at sal av øl følgjer opningstidene til forretningane i samsvar med lovverket
- vil vidareføra nåverande praksis i høve til skjenke- og salsløyve. Slike løyve skal vera "lette å få og lette å mista"
AREALDISPONERING
Ei positiv utvikling i kommunen er m.a. avhengig av god arealplanlegging og tilgjengelege areal til bustadtomter, næringsverksemd og friluftsliv.
Hjelmeland Høgre:
- vil arbeida for at det blir lagt ut attraktive boligtomter både i felt og enkeltvis, også i privat regi
- vil oppheva nullgrensa i konsesjonssaker
- ser at kystsoneplanen er viktig og må oppdaterast i tråd med utviklinga elles i samfunnet
- ser på utbygging av mindre kraftverk som ein ressurs som må nyttast betre
- vil ha ei positiv haldning til bygging av hytter, naust og bryggjer der dette ikkje er til sjenanse for allmenheten
- vil gå inn for å auka arealgrensa til fritidshytter
SKULE OG BARNEHAGE
For at barn og unge skal få ein god start på livet, er det viktig å oppretthalda eit høgt nivå i skule- og barnehagesektoren.
Hjelmeland Høgre:
- vil støtta opp om samarbeidet mellom skule og næringsliv
- vil at det til ei kvar tid er 100% barnehagedekning
- vil at skulestrukturen må endrast grunna minkande elevtal og trongare kommuneøkonomi
KULTUR OG MILJØ
Gode kulturtilbod er ein føresetnad for ein levande kommune.
Hjelmeland Høgre:
- vil leggja tilhøva til rette for lag og organisasjonar. Dei som driv med barne- og ungdomsarbeid må prioriterast.
- vil satsa på gode og varierte turstiar for å fremja friluftslivet
- ser på lokale festivaler/arrangement som ei positiv markedsføring av kommunen
- vil sørgja for at idrettshallen blir det idrettslege samlingspunktet i kommunen som det er tiltenkt
SAMFERDSEL
Gode kommunikasjonar er ein av dei viktigaste føresetnadane for å oppretthalda og utvikla eit rikt og variert næringsliv i ein kommune som vår.
Hjelmeland Høgre:
- vil oppretthalda fokus på å få realisert Ryfast, og vil arbeida for ein ferjefri Ryfylkeveg som ein del av ein indre stamveg
- vil fortsetja omlegging og utbetring av RV 13 frå Hjelmeland til Tau
- vil arbeida for veg rundt Randøy
- vil arbeida for sikrare skuleveg.
- vil at private skal få konkurrera på lik linje med det offentlege om vedlikehald av kommunale vegar.
STYRING OG ØKONOMI
Kommunen må ha som mål å få mest mulig igjen for løyvde midlar.
Hjelmeland Høgre
- vil at kommunen skal vera ein servicestasjon for innbyggjarane
- vil gå inn for interkommunalt samarbeid der det kan gje betre tilbod/innsparingar
- vil at budsjettet skal følgjast opp
- vil at nedbetaling av gjeld skal prioriterast for for å auke handlefridommen
- vil vurdera konkurranseutsetjing av ein del kommunale tenester
