
Dato: 25.02.04
Fra stortingsrepresentant Øyvind Korsberg (FrP)
- Kalda-Kari-avgjørelsen en seier for distrikts-Norge
- Distriktene og turistnæringen har vunnet en viktig symbolsk seier når Kalda-Kari prosjektet nå endelig får grønt lys, jubler Øyvind Korsberg, miljøpolitisk talsmann for Fremskrittspartiet.
- Fremskrittspartiet har lenge kjempet for at lokale krefter skal få drive turistnæring på Kalda-Kari, og vi har tatt opp saken på Stortinget en rekke ganger. Det øvrige Storting har vist liten interesse og forståelse for de lokale initiativ til ny næringsaktivitet i distriktene. Det blir bare fagre ord, sier Korsberg. Han er glad for at luftfartstilsynet nå viser god dømmekraft, og gir konsesjon.
Tilsynet har gitt lokale initiativtagere tillatelse til å anlegge og drive helikopter plass like ved Jostedalsbreen nasjonalpark, noe som muliggjør frakt av turister opp mot toppen av Kalda-Kari. Veldig mange husstander i lokalsamfunnet Veitastrond har investert i selskapet!
