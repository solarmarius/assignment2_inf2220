
Oslo 9. september 2003
Miljøpartiet De Grønne
Miljøpartiet De Grønne
Pb 9124 Grønland
0133 Oslo
TIL VALG FOR DEMOKRATIET
Miljøpartiet De Grønne har ved høstens lokalvalg tre hovedsaker: Offentlige tjenester, alternativ behandling og postdemokrati. Uttrykket "postdemokrati" henspiller på en tidsepoke hvor de demokratiske institusjonene har mistet makt til blant annet markedsaktører. Miljøpartiet De Grønne ønsker å verne om og styrke det lokale selvstyret.
Vår nasjonale brosjyretekst "Kvifor stemma i eit postdemokrati?" følger vedlagt.
Mer info: Morten Tønnessen, organisasjonssekretær i Miljøpartiet De Grønne, morten@gronne.no , tlf 4167 4588
Kvifor stemma i eit postdemokrati?
All makt i denne sal. Kva for nokre salar? I valår og på 17. mai liker me tanken på at folket avgjer, og vel sine representantar til å gjennomføra folkeviljen. Det er heile motivasjonen for å gå til val.
Colin Crouch meiner at dei vesteuropeiske demokratia har gått frå ein demokratisk til ein etterdemokratisk tidsalder. Hovudtesen hans er at i denne fasen er vanlege veljarar utan innflyting og betydning, og at makta ikkje lenger er politisk betinga.
"Norske politikere later som de har makt, selv om de har gitt den fra seg. En gjeng feiginger og skrytepaver."
Frank Aarebrot, professor i samanliknande politikk, i BT 10. januar 2003.
Difor er det heller ikkje viktig kven som har mindretal og kven som har fleirtal. Tankane til Colin Crouch skal me gje oss tid til å tenkja over. Han er professor i sosiologi og tidlegare formann for tenketanken til det britiske arbeidarpartiet, the Fabian Society. Han grunngjev det slik i Bergens Tidende 27.12.02: Makta blir konsentrert i ein profesjonell politisk elite av embetsmenn, næringslivsfolk og lobbyistar. Alminnelege folks moglegheiter til å påverka politiske prosessar blir mindre og mindre. Crouch meiner årsaka er at marknadskreftene har auka makta si på bekostning av folkelege rørsler.
"Hvis politikerne sier at noe er viktig, må de ta makten tilbake."
Frank Aarebrot
Det beste eksempelet i Noreg er tjuveriet av folkeeigendomen, olja, gjennom privatiseringa av Statoil. Ikkje eitt lokallag av det Norske Arbeidarpartiet fremja forslaget. I staden var det Statoil-leiinga, tilsette av oljeministeren, som føreslo direkte til partileiinga at private kapitaleigarar skulle overta aksjepostane. Og slik gjekk det til at kapitaleigarar fekk ein ny sektor å hausta avkastning frå.
Men det er verre enn som så at ein direktør har større makt i Ap enn lokallagsmedlemane.
Tidlegare i år såg me statsminister Bondeviks fantastiske krumspring då han reserverte seg mot si eiga regjering (!) då ho la patentdirektivet fram for Stortinget.
"Norsk politikk er dustifisert og fjernet fra folkevalgt kontroll."
Frank Aarebrot
Regjeringa føreslo å innlemma direktivet, som opnar for patent på plantar og dyr, i EØS-avtalen. No var det ikkje slik at resten av regjeringa hadde funne på lovendringane i sine eigne hovud. Patentdirektivet er eit EU-direktiv, som igjen var resultatet av nye WTO-reglar om internasjonale patentar. Kjenneteiknet ved postdemokratiet er at internasjonale, ikkje-demokratiske institusjonar, som (jamfør Croach) vesentleg er påverka av marknadskreftene, klarer å omforma reglane sine til nasjonale lovar utan at veljarane har eit snev av makt over sine lovgjevande forsamlingar!
I ein slik røyndom skal me gå til val i september.
Partia presenterer sine gode ynskje i detalj for den nye valperioden, i håp om at du trur at dei har makt til å gjennomføra dei. Sidan det ikkje har noko å seia, har me ikkje laga noko smørbrødliste av eit valprogram a la "me vil ha ny vidaregåande skule i Fjordland." Akkurat no er WTO (Verdas Handelsorganisasjon) gjennom GATS-avtalen (Generalavtalen om handel med tenester) i ferd med å bestemma korleis skulemønstret skal bli i Noreg i framtida. Forhandlingane blir gjort av Utanriksdepartementet og næringslivsaktørar. Avtalen er hemmeleg, fram til han er vedteken. Slik kan ingen demokratiske krefter påverka avgjerdsprosessen. Men så mykje har lekt ut at me skal ikkje bli overraska om det (tenkte) amerikanske selskapet Fundamentalistisk Indoktrinering Unlimited med lova i hand etablerer vidaregåande skule med sosial- og allmennfaglege linjer.
I staden nyttar me valkampen til å be deg tenka gjennom kva som skjer. Me nyttar våre små valkampressursar til å spørja deg: Vil me ha demokrati eller postdemokrati? Er det mogleg å ta demokratiet attende? Korleis? Dette er dei viktige spørsmåla, tykkjer me. Og når me ser korleis marknadskreftene nyttar si aukande postdemokratiske makt til å gje oss helseskadelege tilsetjingsstoff i maten, privatisera alt frå vatn til fisk til skule til omsorg, til å destruera den mentale helsa til borna våre med reklame og kyniske massemedia, er det her fokus må rettast.
Miljøpartiet Dei Grøne er eit lite parti. Ei fånyttes stemme, vil du tenka. Men er ei stemme mindre fånyttes om du stemmer på eit stort parti som har lika lite å seia?
"Nå er all politikk blitt Frp-politikk. Man skal snakke hardt og sterkt, og samtidig fraskrive seg ethvert ansvar."
Frank Aarebrot
Blir GATS-avtalen tredd ned over hovuda våre, har kommunestyre og fylkesting ingenting å seia om kva Fundamentalistisk Indoktrinering Unlimited bestemmer seg for.
Stemmer du på oss, gir du oss ressursar til å arbeida politisk for demokrati i framtida. Er du einig med oss i at postdemokratiet er ein trussel mot den økologiske, sosiale og kulturelle veven, har di stemme verdi. Større verdi enn ei stemme på framtidige representantar som meiner at postdemokratiet er like greitt, berre smørbrøda er gode.
