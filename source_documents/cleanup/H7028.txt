
30.04.03
Rune J. Skjælaaen
Fullt gjennomslag i dagens spørretime
Sp seirer i kravet om ny levekårsundersøkelse blant studenter
- Svært gledelig at statsråd Clemet støtter Senterpartiet og ser behovet for å gjennomføre en ny levekårsundersøkelse blant studenter, sier Rune J. Skjælaaen som i dagens spørretime fikk positivt svar og lovnad om at en levekårsundersøkelse vil gjennomføres i 2004.
- Svært mye har skjedd i studentenes hverdag siden sist det ble foretatt en slik kartlegging i 1997, sier Skjælaaen og viser til at innføringen av Kvalitetsreformen setter både studenter og utdanningsinstitusjonene ovenfor store utfordringer. Studentenes økonomi, bostedssituasjon, hvordan de opplever sine framtidsutsikter osv. er faktorer som også påvirker kvaliteten på studiet.
- For å oppfylle intensjonen i Kvalitetsreformen om å sette studenten i sentrum og sette inn målrettede tiltak, må vi vite hvordan studentene faktisk har det, sier Skjælaaen.
