
04.02.03
Venstre, Stortingsgruppen
Strømsparing: Kommuner og stat må gå foran!
- Kommuner og stat må gå foran i strømsparing, selv om de har rimelige fastprisavtaler. Det sier Venstres Trine Skei Grande. NVE lanserte i dag en sparekampanje, og faren for rasjonering er stor dersom ikke alle går sammen om å spare på strømmen.
- Oslo kommune er en stor strømforbruker, som ikke rammes av prisøkningen på grunn av fastprisavtale. Desto viktigere er det at alle offentlige kontorer bidrar til en nasjonal dugnad for å unngå rasjonering av strøm, sier Skei Grande, som vil ta dette opp direkte med Oslo kommune og Statsbygg.
