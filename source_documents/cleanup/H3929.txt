
22.2.2000
Unn Aarrestad,
Pressemelding fra
FASTPRIS PÅ LÆREBØKER !
Eit desentralisert bokhandlarnett som fører, eller kan skaffa bøker, er ei sentralt kulturpolitisk målsetting, sa Senterpartiet sin stortingsrepresentant Unn Aarrestad i dagens debatt i Stortinget om fastpris på lærebøker. Aarrestad er glad for at Stortinget støtte departementet sitt vedtak om å gje unntak frå konkurranselovgivinga på dette punktet.
For mange bokhandlarar i distrikta er nettopp sal av skulebøker sjølve grunnlaget for at dei skal kunne driva verksemda. Lik tilgang til bøker og lik pris over heile landet er viktig både for elevar og foreldre, kommunar og fylkeskommunar.
Eg har merka meg Høgre sine merknader om at dei er redde for at manglande konkurranse på skulebokmarknaden vil føra til urimeleg høge kostnader for elevar og foreldre ved innkjøp av skule- og lærebøker. Då har eg ei kjensle av at Høgre berre tenkjer på svært sentrale område av landet der det kan vera mogleg med konkurranse om slikt. Me i Senterpartiet meinar at elevar over heile landet skal ha tilnærma like vilkår, og kan difor ikkje gå inn for dette, avslutta Aarrestad i sitt innlegg.
