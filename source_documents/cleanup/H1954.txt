
Onsdag 17. juni 1992
Eleonore Bjartveit (KrF) om nytt rikshospital:
GRATULERER MED GODT VEDTAK!
Stortinget burde gratulere seg selv med et godt vedtak når det ga samtykke til den videre planlegging og bygging av nytt rikshospital på Gaustad i Oslo. Det sa stor-tingsrepresentant og lege Eleonore Bjartveit (KrF, Oslo) da Stortinget tirsdag behandlet dette spørsmålet. Hun sa også at hun nå håpet det ikke ble flere forsink-elser i denne saken.
Eleonore Bjartveit mente man skrev medisinsk historie med dette vedtaket, med betydning for hele landet. Hun viste til henvendelser fra distriktene fra såvel enkeltpersoner som fagmiljøer.
-Det bør være unødvendig å understreke at et nytt rikshospital ikke i første rekke skal gi bedret medisinsk tilbud til folk i Oslo-regionen, men at det skal ta imot syke mennesker fra hele landet for å gi den spesialbehandlingen de har bruk for, og som det verken er kvalifisert personale eller utstyr til å få utført ved mindre sykehus. I tillegg skal det nye Rikshospitalet være universitetssykehus, sa Eleonore Bjartveit.
Hun beskrev veien fram til tirsdagens vedtak som "uvanlig lang og kronglete", og mente det e beundringsverdig at personalet ved Rikshospitalet har maktet å gi gode spesialtilbud så langt, til tross for kummerlige arbeidsforhold.
-Det har vært iøynefallende at de bygningmessige forhold har vært en betydelig belastning for både personalet og pasientene, som konkluderte med at selv om det ville bli dyrt å bygge et nytt rikshospital, ville besparingene ved en mer rasjonell drift vise seg på sikt.
