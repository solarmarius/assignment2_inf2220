
2003-2007
Nordre Land FrP
Program 2003-2007
Nordre Land Fremskrittparti vil:
 At kommunens innbyggere skal få større innflytelse over sitt eget liv og nærmiljø. Dette kan skje ved hjelp av lokale folkeavstemninger, folkemøter og servicekontrakter med kommunen.
 Se positivt på en utredning om kommunesammenslåing, slik at kommunen og innbyggerne får reelle alternativer å forholde seg til. Vi vil likevel få understreke at en slik avgjørelse skal tas av folket, gjennom folkeavstemning.
 Gi næringslivet bedre rammebetingelser, blant annet ved å sikre rask, positiv og velvillig saksbehandling fra kommunen side. Kommunens arealpolitikk bør utformes slik at den fremmer nyetableringer og ekspansjoner.
 Arbeide for at kommunene benytter seg av «Ja - stempelet» når det gjelder byggesøknader og reguleringssaker.
 Selge kommunale eiendommer.
 Øremerke midler til utbedring av vann og kloakknettet, og samtidig gå inn for at vann, avløps- og renovasjonsavgifter skal beregnes på bakgrunn av målt forbruk.
 At sjenkebevillinger skal være lette å få og lette å miste.
 Fjerne eiendomsskatten. Vi anser skatt på eiendom som tyveri.
 Innføre fritt skolevalg i kommunen, uavhengig av kunstige geografiske inntaksregler.
 Arbeide for å bevare grendeskolene.
 Likestille private og offentlige skoler med hensyn til tilskudd og øvrige betingelser.
 Innføre fritt tjenestevalg slik at innbyggerne kan velge den produsent de selv måtte ønske innenfor helse og eldreomsorg
 Gi våre eldre frihet til å velge omsorgsplass, og gi de mulighet til å bo hjemme så lenge dette er forsvarlig og brukeren selv ønsker det.
 Forsterke og øke ordningen med omsorgslønn til pårørende som frivillig tar på seg omsorgs - og pleieansvaret for eldre.
 Si nei til kommunale bevilgninger til badeplasser og lignende når det fremdeles er mange uløste oppgaver innenfor helse, eldreomsorg og skole.
Fremskrittspartiets hovedmål er sterk nedsettelse av skatter, avgifter og offentlige inngrep. Nordre Land Fremskrittsparti vil i de følgende fire årene jobbe aktivt for disse punktene, og i tillegg vil vi jobbe for at det skal være lettere for våre innbyggere å bestemme hvordan Nordre Land kommune skal være.
Vi presenterer her våre toppkandidater foran valget til nytt kommunestyre:
1. Torger Rønningen
Født: 1934
Yrke: Selvstendig næringsdrivende.
Min største kampsak innenfor politikken er å opprettholde og skape nye arbeidsplasser. Jeg ønsker å være en politiker som hjelper og støtter småbedrifter og nyetableringer, for i dag er det nesten ingen hjelp å få. Videre vil jeg jobbe for at kommunens økonomi rettes opp, før det går virkelig galt. Jeg vil gå inn for salg av kommunens eiendommer og boliger, fordi jeg mener private er bedre skikket til å ta vare på dette. Jeg ønsker også å kjempe for at vann og avløpsnettet utbedres før det skjer en katastrofe.
2. Harry Jensvold
Født: 1956
Jeg er opptatt av at de kommunale myndigheter oppmuntrer frivillige lag og organisasjoner som særlig arbeider med barn og ungdom, gjennom økte bevillinger og støtte. Jeg vil også jobbe mot en omfattende utbedring av RV 34 for og bedre fremkommeligheten mot hovedstaden, som jeg ser på som meget viktig for distriktet. Vi bør også se frem mot en fremtidig kommunesammenslåing.
3. Jan Håvard Bratlien
Født: 1981
Yrke: Ingeniørstudent
Jeg er opptatt av at kommunens innbyggere skal ha størst mulig frihet til å selv bestemme over sin egen hverdag. Jeg ønsker å jobbe for å fjerne den kommunale eiendomsskatten, samt å gjøre de kommunale avgiftene brukeravhengige.
Jeg ønsker også å gi den enkelte forbruker av kommunalt betalte tjenester større valgfrihet. Til slutt vil jeg, om jeg blir valgt inn i kommunestyret, jobbe hardt for å inneføre fritt skolevalg i kommunen.
Vi vil gjøre Nordre Land til en JA-kommune
