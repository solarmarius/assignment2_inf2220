
Samefolkets Liste
PROGRAM
Program fylkestingsvalget 1999-2003
1. Politisk grunnsyn
Samer er et folk bosatt i fire land, herunder i Norge. Vi har vår egen historie, egne tradisjoner, egen kultur og eget språk og har rett til økonomisk og sosial sikkerhet, kulturell identitet og rett til individuell og kollektiv utvikling.
Demokrati, frihet, likeverdighet og solidaritet er viktige verdinormer for samfunnssynet. Dette innebærer en politikk der hvert folkeslag og hvert enkelt menneske tas hensyn til og gis mulighet til et fullverdig liv.
Sameparagrafen i Grunnloven, Sameloven, I LO-konvensjon nr 169, FN-konvensjon om sivile og politiske rettigheter art. 27 og Agenda 210m miljøstrategier, har medført nye rammebetingelser i arbeidet med samiske spørsmål i Norge. SL vil arbeide for at verdier fra disse nasjonale og internasjonale instrumenter integreres og ivaretas i offentlig politikk.
SL har særskilt ansvar for at den samiske befolknings interesser ivaretas i fylkeskommunen, all den tid brorparten av samene i Norge og i verdens sammenheng bor i vårt fylke, men vil selvsagt også sørge for at det føres en helhetlig politikk for befolkningen i Finnmark.
2. Overordnede mål for fylkeskommunens virksomhet
Finnmark fylkeskommunens virksomhet må i sterkere grad ta hensyn til befolkningens behov. Videre må fylkestinget være viktig holdningsskaper for å ivareta de tradisjonelle verdier som bosetningen i Finnmark er tuftet på.
Kvinner er en viktig ressurs i vårt fylke, og ved å legge forholdene til rette for at kvinner får utdanning, arbeid og innflytelse i samfunnsutviklingen, er vi med på å opprettholde bosetningen i Finnmark.
SL's overordnede mål i fylkespolitikken er å arbeide for at:
· samer, ungdom og kvinner skal være prioriterte målgrupper for fylkeskommunens virksomhet.
· .kvinner har like vilkår som menn til å være aktiv i samfunnsspørsmål
· fylkeskommunens ressurser prioriteres slik at det gir mer tilbud til befolkningen og mindre byråkrati. Det bør derfor vurderes om en del av fylkeskommunens oppgaver bedre kan løses av primærkommuner eller lokale regioner. Samtidig må statlig og fylkeskommunal virksomhet samordnes
· fylkestinget i sterkere grad ivaretar befolkningens interesser mot ressurssløsing, forurensing, militære aktiviteter og atomtrussel
· samisk språk og samiske kulturverdier må styrkes i hele Finnmark
· en desentralisert bosetting og næringsvirksomhet opprettholdes
· det etableres egen forvaltningsordning for naturressursene i Finnmark som ivaretar lokalbefolkningens interesser. Samiske sedvaner og rettsoppfatning må legges til grunn for dette arbeidet.
3. Næringspolitikk
3.1. Næringspolitikk og virkemiddelbruk
SL's grunnsyn i næringsutvikling bygger på det bærekraftige prinsipp, som innebærer at høsting kun skjer ut av det overskudd som naturen selv klarer å produsere.
Fylkeskommunens næringspolitikk må derfor basere seg på en mer økologisk riktig bruk av ressursene, slik at samfunnet høster av den årlige tilvekst uten å forbruke res­sursgrunnlaget. Primærnæringene som reindrift, jordbruk, fiske, kombinasjoner av disse og utmark, er viktige betingelser for livsgrunnlaget for befolkningen i Finnmark.
Næringsutviklingen i Finnmark må bygge på det overordnede prinsipp om at alle skal ha mulighet til å skaffe seg utkomme. Teknologiendringen i Finnmark må ikke overordnes den menneskelige arbeidskraft.
Næringsfond og andre støtteordninger må tilpasses våre forhold, slik at små og våre områdes bedrifter får samme betingelser som andre bedrifter. Økonomiske tillegg vi har for å bo i Nord-Norge, må opprettholdes.
3.2 Fiskeripolitikk og havbruk
Fiske har sammen med øvrige primærnæringer dannet grunnlaget for bosetning i kyst- og fjordområdene. Annen virksomhet i fjordene og i havet må ikke være til hinder for utvikling av fiskerinæringen, For å styrke bosetningen i kyst- og fjordområdene må fiskere i Finnmark sikres den rettmessige andelen av fiskeressursene. Denne andelen må være av en slik størrelsesorden at utøverne og deres familier kan få et utkomme som er til å leve av.
Det iverksettes snarest mulig et eget aksjonsprogram for de samiske kyst- og fjordområder som har som mål å revitalisere og å styrke den samiske bosetning og identitet.
SL vil arbeide for prioritering av:
· økte andeler til kystflåten fremfor trålerne
· fritt fiske for båter under 10 fot og bedre småbåtfinansiering
· å sikre ungdom fiske og levering av fangst i sommermånedene, som et ledd i rekrutteringen av de unge ill yrket at det skal være mulig å kombinere fiske med andre næringer
· å sikre fiskere fangstleveringsmuligheter i nærområder, at videreforedling av fiskeprodukter i Finnmark styrkes og omsetning av disse sikres i markedet
· en avvikling av oppdrettsanlegg i tilknytning til og nært lakseførende vassdrag i Finnmark. Det gir kompensasjon for inntektstap
· oppdrettsanlegg for laks vurderes omgjort til landanlegg. Oppdrettsanleggene sikres bedre, slik at rømming av laks unngås
· trusler mot det nordlige laksestammer avdekkes og tiltak iverksettes for å verne disse
· deler av Rieber Mohn villaksutvalgets forslag gjennomføres, slik at villaksen overlever
· egen fiskerisone som ivaretar prinsippet om regionalisering av fiskepolitikken og sikrer økte ressurser til befolkningen i Finnmark
· fiskere får mer innflytelse i forvaltningen av fiske i nær områdene
· å etablere ordninger av økonomisk, sosialt helse- og sikkerhetsmessig art til fiskere
· innskrenking av sjølaksefisket må opphøres, og rettighetene i elvemunningene må føres tilbake
· styrke trygde- og sosialordninger for blad A-fiskere, slik at dette er på linje med det andre fiskere har. Også for de som driver fiske i kombinasjon med andre næringer
· for at bunnskrapende redskaper ikke brukes i fjordene
· fast erstatningsordning for selplage under fiske
· konvensjonell fangst og salg av russekrabbe som en tilleggsnæring
3.3. Tanavassdraget
Tanavassdraget er en av landets viktigste og mest fiskerike lakseelver, som må vernes for fremtiden. Tana er dessuten en grenseelv. Den må holdes rent og smitte av sykdommer må forhindres. For at Tana fortsatt skal bevares og være et gode for området, vil SL arbeide for at:
· lokalbefolkningen får forvalte vassdraget
· tradisjonelle kombinasjonsnæringsutøvere får fiskerett
· stangfiske styrkes for lokalbefolkningen
· del blir strengere regler og kontroll i renhold av fiskeutstyr for turister
· det samiske tradisjonelle fiske vektlegges
· reglene tilpasses det samiske tradisjonelle fiske.
3.4 Landbruk
Landbruket er en viktig næring for Finnmark. SL går inn for en landbrukspolitikk med sikte på større selvberging i våre nærområder. Lover, regelverk og næringsavtaler må i større grad tilpasses jordbruket i nord, hvor klima, kostnadsnivå, lange transportavstander og naturbetingelser forøvrig er vanskeligere enn i sørlige områder.
SL støtter at
· en utvikling for mindre kapitalintensiv og mer økologisk landbruk
· det gis dispensasjon fra «hjemmeslakteforbudet» i samiske områder
· øking av bedrifter basert på landbruksprodukter
· foredlingsanleggene består og utvikles
3.5 Reindrift
Reindriften er en av de samiske næringene som i tillegg til de næringsøkonomiske sider også utgjør en egen livsform og er en viktig kulturbærer. Reindriftssorganisasjonene er viktige premissleverandører for utviklingen innen reindriften. Reindriftspolitikken bør være en naturlig del av fylkestingets og Sametingets helhetlige politikk i samiske områder.
SL går inn for en reindriftspolitikk som er i samsvar med beiteressursene. Reindriftens arealer må sikres mot konkurrerende virksomhet og sysselsettingen innen reindriften må i fremtiden være optimal. Det skal ikke være et mål i seg selv at flest mulig skal ut av reindriften.
Fordeling av råstoffer fra reindriften må styrkes i lokalsamfunnet, som et ledd i utviklingen av nye arbeidsplasser.
SL vil arbeide for at;
· kvinners rettigheter i næringen styrkes utøvere som har forlatt næringen på grunn av omstillingen, får reell yrkeskompetanse og sikres livsgrunnlag
· erstatningsordningen for rovviltskader og tap forbedres
· inngrep i beiteområder må skje kun i samråd med reindrifta
· det etableres et nødforlager for dårlige beiteår
· beiterettigheter sikres og vernes
· kompetansen som reindriftsutøverne har, må benyttes også til formål utenfor reindriftsnæringa
3.6 Utmarksnæringer/næringskombinasjoner
Innlandsfiske i elver og vann, jakt og fangst av små- og storvilt, bærplukking, eggsanking og hogst av vinterbrensel er viktige for næringsgrunnlaget i Finnmark. Næringskombinasjoner med utspring i tradisjonelle næringer er viktige for å sikre bosettingen i Finnmark.
SL vil arbeide for at:
· lokalbefolkningens andel av utmarksressursene må sikres og vernes
· naturressursene forvaltes lokalt
· jakttider for små- og storvilt tilpasses lokale forhold
3.7 Petroleumsvirksomhet
Olje og gass er viktige ressurser for fremtidige generasjoner. Selv om prognosene for olje- og gassforekomster i nordlige områder er optimistiske, må der vises stor varsomhet i forbindelse med leteboring, slik at fiskerinæringen og miljøet ikke blir skadelidende.
Det lokale oljevernberedskap må bedres og oljevernutstyret må bli mer funksjonsdyktig. SL vil i denne perioden være restriktiv med en eventuell oppstart av petroleumsvirksomhet i nordområdene fordi beredskapen ikke er god nok etter forholdene i nord.
3.8 Duodji
Duodji er sentral som samisk kulturfaktor og har betydelig utviklingspotensiale som næring. En helhetlig organisering av de ulike ledd på produksjons-, salgs- og markedsføringsdelen er sentrale elementer for utviklingen av næringen.
SL vil arbeide for at:
· de som ønsker å ha duodji som næring må sikres gode arbeidsvilkår
· tilgang på nødvendige råstoffer sikres
· rammebetingelse for duodjiutøveme forbedres
· duodji får støtte i likhet med andre primærnæringer
3.9 Reiseliv
Turistnæringen må gi et korrekt bilde av forholdene i Finnmark. Turistene skal gis tilbud om å få kunnskaper om samisk kultur og historie, og der motiveres til lokale opplevelsesturer. Visse utmarksområder kan i kontrollerte former brukes for turisme, og når dette skjer i samråd med lokalbefolkningens interesser. Den økte turiststrømmen skal ikke være til hinder for lokalbefolkningens bruk av utmark og vassdrag. SL er i mot fri camping og vil arbeide for at turistene henvises til organiserte campingplasser.
3.10 Tjenesteytende næringer
SL vil føre en politikk hvor de tjenesteytende bedrifter i våre områder gis bedre muligheter for å betjene sitt lokalmarked. Dette kan gjelde markedsføringstilskudd, men også konkurranseskjerming i de tilfeller hvor det allerede er en tilstrekkelig konkurranse mellom egne bedrifter.
3.11 Offentlig virksomhet
SL støtter desentralisering av offentlig statlig og fylkeskommunal virksomhet. Det er viktig at språklovens krav bli oppfylt, slik at de samiskspråklige skal få lik tjenestetilbud i offentlig regi. Samiskspråklige offentlige tilbud utvides og forbedres over hele fylket.
Rettshjelpskontoret i Indre-Finnmark opprettholdes, inntil det etableres et eget samiske sorenskriverembete og domstol i Indre-Finnmark.
4. Utdanning
En systematisk og bevisst satsing på utviklingen av skolene i Finnmark vil gi resultater og skape de skoler vi ønsker å ha. Det er viktig at ungdommen i Finnmark har nærhet til utdanningsinstitusjonene. Derfor er det nødvendig å styrke utdanning på videregående - og høgskolenivå i Finnmark. Videregående skoletilbud må spesielt innrettes mot det behov den fremtidige næringsutviklingen har. I primærnæringsutdanningen må det i større grad fokuseres på en riktigere økologisk utnyttelse av ressursene.
En forutsetning for å fremme samisk kultur og styrke bruken av samisk språk i samfunnet er at språk, kultur og faglig innhold får status som viktig allmenndannende elementer i skoleverket. Den samiske tradisjonene kunnskapen må ivaretas og styrkes.
SL vil arbeide for:
· flerspråklighet styrkes og verdsettes
· barnas identitet skal styrkes fra barnehage og under hele utdanningsperioden
· at ungdom motiveres til å ta videregående og høgskole utdanning
· at videregående skoler samordnes med grunnskolen i forhold til målsetting i språk- og kulturopplæringen
· en egen opplæringsplan for duodji fra barnehage til høgskolenivå
· at det utdannes flere samisktalende lærere som kan undervise i og på samisk
· at de videregående skoler får tilstrekkelige ressurser til å utvikle skoletilbud for samiske elever. Spesielt må det snarest satses mer ressurser på å lage lærebøker på samisk for videregående opplæring
· at de videregående skoler generelt gir korrekt undervisning om samisk kulturhistorie og samfunnsliv. Dette kan best samordnes ved at de samiske videregående skolene styrkes slik at de utvikles til kompetanse- og ressurssentre om samiske forhold, og for bruk innen voksenopplæring og fjernundervisning
· egne inntak for samiske videregående skoler
· å styrke Samisk høgskole og videreutvikle denne til å bli en allsamisk høgskole
· samisk journalistutdanning blir realisert
· at høyere utdanning for samer ved universitet og høgskoler styrkes. For samisktalende gis det ekstrapoeng ved inntak til høyere utdanning, for å imøtekomme behovet for samiskspråklig fagpersonell med innsikt i samisk kultur
· at der avsettes midler til stipendiatstillinger for samer ved universitetene og høgskolene for å dekke behovet for lærere ved Samisk Høgskole
5. Helse- og sosialtjenesten
Bruk av morsmålet i helse- og sosialtjenesten er en grunnleggende rett for alle i et velferdssamfunn. Det er fylkeskommunens ansvar å etablere fullverdige tilbud av forebyggende, behandlende og rehabiliterende art innen somatiske og psykiatriske helsetjenester til den samiske befolkningen i Finnmark. I den forbindelse er det viktig at samisk språk og kultur er sentrale elementer i helsetjenesten. SL mener at det er et klart ansvar for fylkeskommunen å gi den samiske befolkningen i Finnmark et helsetilbud på eget språk, som ivaretar de kulturelle elementene.
SL vil arbeide for at:
· det settes en stopper for prostitusjonsvirksomheten i Finnmark
· mangel på tannleger søkes løst ved f .eks. tilbud om økonomiske fordeler
· tiltakene i samisk helse- og sosialplan følges aktivt opp og planen rulleres
· samisk språk og kultur styrkes i fylkeskommunale helseinstitusjoner ved at samisktalende som ellers er kvalifiserte prioriteres ved ansettelser det er behov for kompetanse i samisk språk og kultur
· folketjenestene på sykehusene/institusjonene styrkes
· etablering av et eget samisk rehabiliteringssenter
· etablering av en samisk psykiatrisk familiebehandlingsenhet
· styrke utdanning av samisktalende helsearbeidere
· samordningen av sykehusdriften mellom Kirkenes og Hammerfest sykehus fortsetter
· sykestueplassene i kommunene opprettholde Som 2.linje tjenestetilbud
· forebygge sosiale problemer ved å endre holdninger til rusmiddelbruk. I den forbindelse må ungdom være satsingsområde
· tiltak som ivaretar barns oppvekstvilkår i Finnmark styrkes
· eldre får fullverdig helsetilbud
6. Kultur
Det bør være et overordnet mål for kulturpolitikken å synliggjøre Finnmarks rike kulturarv. slik at befolkningen får en tilstrekkelig motvekt mot de kulturimpulser som virker nedbrytende på våre tradisjonelle verdier om sameksistens mellom mennesker og natur. Kulturbevissthet er med på å styrke enkeltmennesket identitet og selvfølelse og derfor er kulturlivet basis for personlig utvikling.
SL vil arbeide for at:
· barne- og ungdomsaktiviteter innen kultur- og idrettsliv fortsatt prioriteres over fylkets kulturbudsjett
· samiske kulturytringer som teater, billedkunst, joik og musikk blir styrket
· det største samiske fylke er sitt ansvar bevisst i forhold til samiske kulturminner
· økonomiske midler bevilges til utgivelse av samisk litteratur
· samiske åndelige verdier styrkes, som samisk kirkeråd og menighetsliv
· det opprettes flere språk- og kultursentra
· .samisk kunsthøgskole blir en realitet
· samisk etnomusikksenter etableres etter planforslag
· samisk idrettsforbund får eksistensmuligheter
· etablering av anlegg for samisk idrett
· Beaivvás Sam Teáhter støttes opp av sitt vertsfylke
· samiskspråklige mediers vilkår forbedres
7. Samferdsel
SL vil arbeide for
· opprettholdelsen av et kollektivt transporttilbud
· at drivstoffavgiften i Finnmark må reduseres pga. dårlig kollektivt rutetilbud og lange avstander
· flytilbudet må forbedres og det blir billigere å fly innenlands .
· helårsvei til Nordkinn
· fylkesveier ikke nedgraderes til kommunale veier
8. Natur- og ressursforvaltning
Natur- og miljøvern må være en prioritert oppgave i Finnmark fylkeskommune. Prinsipielt må enhver være bevisst sin egen forurensing, Det må imidlertid brukes offentlige midler for å redusere generell forurensning i naturen, forurensing i jordbruket, samt luft- og atomforurensning fra Kola.
Det er naturen med dens ressurser som er grunnlaget for den spredte bosetningen i Finnmark Derfor er det nødvendig at de enkelte kommuner/bygdelag får fortrinnsrett til utnyttelse av viktige ressurser i sine nærområder. Ressursbruk og næringspolitikk skal være basert på sameksi stens mellom menneske og natur.
Mineraler er ressurser som ikke er fornybare og som ikke kan forbrukes før rettighetsforholdene til land og vann i Finnmark er avklart Det skal utarbeides langsiktige planer for hvordan disse ressurser kan bevares for kommende generasjoner. Kortsiktig gevinst må vike for en mer langsiktig strategi. Multinasjonale store selskaper skal ikke få tillatelse til mineralutvinning i Finnmark.
SL vil arbeide for at
· næringsinteresser i størst mulig grad blir ivaretatt ved utarbeidelse av forvaltningsregler for naturreservater/verneområder/- parker. Prøveprosjekt for slik forvaltning bør snarest iverksettes
· forvaltningen av ressursene i Finnmark skal skje ut fra allmenningsprinsippet. Lokalbefolkningen skal dermed sikres større rettigheter i utnyttelsen av utmarksressursene. Ved ressursknapphet må «allmennhetens frie adgang» vike for prinsipper som mer ivaretar de lokale hensyn og som vektlegger prinsippet om nærhet til ressursene.
· .inntekter i stor- og småviltjakta kommer kommunene til gode
· nåværende nasjonalparker ikke utvides og at det ikke etableres nye
9. Organisasjon og personalpolitikk
Fylkeskommunens organisasjon bør omorganiseres med sikte på å få mindre byråkrati og bedre service. Samisk språk og kulturkompetanse må styrkes i fylkeskommunens administrasjon og institusjoner bla. ved å oppfylle samelovens språkregler og ved at kunnskap i samisk språk og kultur er vesentlige kvalifikasjoner ved ansettelser.
Stillinger som etableres for styrking av samisk språk og kultur opprettholdes og videreføres.
10. Ungdom
Ungdommen i Finnmark må få gode muligheter til utdanning og sikres varig arbeid i fylket. Dette er den beste garantien for at bosettingen og stabiliteten innen næringslivet opprettholdes.
SL vil arbeide for at
· Ungdom får innflytelse ved utforming av utdanning, etablering av arbeidsplasser og styrking av fritidsmuligheter
· ungdom får god informasjon om arbeidslivet og om behov både innen tradisjonene og nye næringer og om mulighetene for nye etableringer
· ungdom motiveres til høyere utdanning
· ungdom rekrutteres til yrkesrettet utdanning
· ungdom kan etablere seg innen primærnæringsvirksomhet
· rekruttere ungdom til politisk arbeid
· ungdom får stipend under utdanning
· Finnmark får egne kvoter til høyere utdanning
Vil du ha en god distriktspolitikk og gode utviklingsmuligheter -
STEM PÅ SAMEFOLKETS LISTE!
