
8/3-02
Feministbrev 8. mars 2002
Ukens feministbev er skrevet av lederen i Arbeiderpartiets kvinnepolitiske styre,Karita Bekkemellem Orheim, og er også kronikk i Dagens Næringsliv 8. mars 2002.
Før og nå - Argumenter i debatten om kvinnelig stemmerett og kvotering av kvinner til styrer
1898 -Stortinget. Debatt om Forandring i Grundlovens Betingelser for Stemmerett:
C. Berner: "Det blev av min kollega. Hr. Prahl, sagt, at han ikke forstaar hvorledes man kan stemme for almindelig Stemmerett for Mænd og ikke tage kvinner med; thi, sagde han, naar Kvinder havde en Aalder af 25 Aar og for øvrig de opstillede Betingelser, var de ligesaa handledygtige som Mændene, og det vilde derfor være uretfærdigt ikke at tage dem med. Det forekommer mig, at Hr. Prahls Ræsonnement kan være riktig under en Forudsætning, den nemlig, at man betragter Stemmeret som en Menneskerettighed .Men det, har jeg for min Del aldrig gjort. Jeg har ment, at det maatte bero paa det Punkt af Udvikling, hvortil Folket var kommet, hvor lang man skulde gaa med Hensyn til at tildele Stemmerett, og jeg kan ikke finde, at det vilde være berettiget eller paakrævet, saaledes som Forholdene for Tiden er i vort Land, nu med èn gang at aabne a l l e kvinner, der har naaet en Alder af 25 Aar og ikke kommer ind under de i Loven nævnte Undtagelser, Adgang til Stemmeret. Jeg vil tilføie, !
at det er en Kjendsgjerning, som ingen for Alvor kan ville benægte, at det ikke paa langt, langt nær blant kvinderne i vort Samfund existerer et saa utbredt Ønske, et saa stærkt Krav paa almindelig Stemmeret for Kvinder, som det, der har gjort seg gjældende med Hensyn til alindelig Stemmeret for Mænd, og det er jo dog de Interesserede, som først og fremst får reise Kravet og gjennom sin Samstemmighet virke til at faa det opfyldt".
Dagens Næringsliv 26.02.2002:
Une Amundsen (47) vil ikke påtvinges kvinnelige styremedlemmer i it-selskapet SuperOffice. Slik kjønnskvotering er «fullstendig tragisk», mener han. Toppsjefen er selv gründer i selskapet, og har samlet rundt seg et mannsdominert styre. Temaet kvinnelige styremedlemmer er likevel noe som opptar Amundsen mye. - Jeg skulle gjerne hatt kvinner i styret, men å innføre noen regel blir helt håpløst, sier Amundsen. Holdningen er klar: kjønnskvotering i selskapenes styrer er «fullstendig meningsløst». Og det blir kunstig å lete etter kompetente kvinner i egne databaser, mener han. - Hvem skulle stille opp med de damene, og hvor skulle de være? Skulle de være på en web-side som en annen eskortetjeneste? Så kan man velge fra dem for å fylle opp en kvote?
Men du har greid å finne mennene? Ja, etterhvert har jeg klart det, etter å ha jobbet veldig lenge med det, sier Amundsen. Han har likevel noen kvinner i kikkerten som han gjerne ville hatt inn i styret. - Jeg vet om noen damer jeg skulle hatt inn i styret, uten å nevne navn. Men det er de samme tre som alle gjerne vil ha. Det går ikke, sier han. Amundsen er likevel villig til å ta ny teknologi i bruk for om mulig å få kontakt med noen kompetente kvinner. - Hvis det er noen som mener de er kompetente og har lyst til å være med, må de gjerne sende meg en epost. Men derimot syns jeg det er helt fullstendig tragisk hvis det kommer en lov som sier at det må være 40 prosent - ikke minst for de damene som er villige til å stå i en pool, som skal være tilgjengelig. Det tror jeg ikke blir noe bra, understreker Amundsen.
- Det er useriøst forslag. Vi rekrutterer jo de som er kvalifiserte. Hvis det er kvinner, så rekrutterer vi kvinner, og er det menn, så velger vi dem, sier administrerende direktør Morten Angelil i telekomselskapet Eltek. Bare seks prosent av styremedlemmene i de børsnoterte selskapene er kvinner, men dette trenger ikke bety at det fins så få kvalifiserte kvinner, ifølge Eltek-sjefen. - Det er veldig få kvinner som viser interesse. Særlig i it og telekom-bransjen er det veldig få kvinner tilgjengelige, sier Angelil.
1890 - Stortinget. Debatt om Forandring i Grundlovens Betingelser for Stemmerett
Ødegaard: .."Det er nemlig en Frygt, som afholder vore Modstandere fra at øve Ret og Retfærdighed her i vort Samfund; den gang var det Frygden for de Smaa i Samfundet. Nu er det Frygten for, at de Evner og Kræfter som Kvinden kan eie for vort Samfundsarbeide, skal komme til sin Ret, og at Kvinden på ved paa en praktisk Maade selv at deltage i Samfundets Anliggender, skal udøve Kritikk over den Maade, vi Mandfolk styrere og steller paa. Jeg bekjender mig ikke til denne Frygtens Religion, og min Mening er, at de, som gjør det, gjør vort Samfund en daarlig Tjeneste. Gjælder det nogen Steds i Verden, at alle kan være med at bygge Samfundet, saa gjælder det i smaa Samfund som vårt".
Vennlig hilsen
Karita Bekkemellem Orheim
Leder i arbeiderpartiets kvinnepolitiske styre
