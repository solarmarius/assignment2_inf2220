
Nr. 28 - 3. september
Valgkampinformasjon fra Arbeiderpartiet
- Må hindre maktmisbruk fra kjedene
Stortingsrepresentant Asmund Kristoffersen ber nå helseminister Dagfinn Høybråten undersøke hvorfor tre store apotekkjeder selger billig kopimedisin til nesten samme pris som originalen. - Jeg mener dette er meget alvorlig og et klart brudd på den forståelse som var mellom myndighetene og bransjen da det ble anledning til kjededannelse og nytt eierskapsregime i apotekene, skriver Kristoffersen i brevet til statsråden.
Det er Forbrukerrapporten som har avdekket at de store kjedeapotekene ikke alltid selger de billigste reseptmedisinene like billig som uavhengige apotek. - Jeg ber med dette helseministeren undersøke de forhold som Forbrukerrapporten har avdekket, skriver han.
Kristoffersen, som var Arbeiderpartiets saksansvarlige da ny apoteklov ble behandlet i Stortinget, reagerer på den praksis som trolig har dannet seg stikk i strid med hensikten med lovendringene. - Det synes som kjedene tvert i mot misbruker sin markedsposisjon til å holde altfor høye priser til kundene. Dermed belaster de kundene og Folketrygden med kostnader som egentlig er helt uakseptable, skriver Kristoffersen, som ser fram til nødvendige forslag som hindrer maktmisbruk fra kjedene.
Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
