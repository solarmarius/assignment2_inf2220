
2.3.2003
Venstres landsstyre
Europaprosess i Venstre
På landsstyremøtet i dag vedtok Venstres landsstyre å igangsette en Europaprosess i partiet. Prosessen skal danne grunnlaget for programarbeidet som begynner om et drøyt år, og endelig vedtak fattes i forbindelse med behandling av stortingsvalgprogrammet på landsmøtet våren 2005.
Vedtaket lyder
"Europaprosess i Venstre
Landsmøtet våren 2005 vedtar stortingsvalgprogrammet for perioden 2005 - 2009. Programmet legges frem av programkomiteen som starter sitt arbeid etter oppnevnelse av landsstyret i forkant av landsmøtet 2004. Det er ønskelig allerede i forkant av programbehandlingen å sette i gang en omfattende prosess der hele partiet skal delta. Formålet er å sette søkelyset på viktige problemstillinger for Norges forhold til EU og derigjennom viktige forhold for Venstre.
Målsettingen er at flest mulig som ønsker det, deltar i en prosess fra landsstyret i mars 2003 og til landsmøtet i 2005. Det opprettes flere "nettverksgrupper" over hele landet hvor aktuelle problemstillinger diskuteres og utvikles. Til å lede den praktiske gjennomføringen av en slik prosess velges Internasjonalt utvalg (IU). Samtidig får IU i oppgave å legge til rette for debatter og prosesser i partiets formelle organer. IU forholder seg til sentralstyret som vedtaksorgan og det er derfor
sentralstyrets oppgave å lede prosessen samt å oppnevne aktuelle nettverksgrupper."
