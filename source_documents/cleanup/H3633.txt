
17.03.00
Kristin Halvorsen:
Sosialistisk Venstrepartis Pressetjeneste
- Traust Arbeiderparti-regjering
- Statsminister Jens Stoltenberg har utnevnt et traust og solid lag i sin nye regjering. Personkabalene signaliserer ikke noen ny politisk kurs, eller noen nye politiske satsingsområder fra Aps side, sier SVs leder, Kristin Halvorsen.
Denne regjeringen trenger sterke utfordringer på viktige politikkområder:
- SV vil utforder Ap i miljøpolitikken. Statsråd Siri Bjerke skal få en sjanse til å legge om. SV vil utfordre i miljø- og energipolitikken. Der trenger regjeringa en sterk opposisjon for at "kraft-karas" innflytelse over regjeringas politikk skal bli mindre.
- SV vil utfordrer Ap i skole- og utdanningspolitikken. Det trengs en helt annen prioritering av skole og utdanning framover for å sikre en standard for barn, unge og kunnskap i tråd med framtidas utfordringer.
- SV vil utfordre AP til å bekjempe forskjeller i samfunnet når Stortinget skal behandle utjamningsmeldinga. En styrket kommuneøkonomi, sosial boligpolitikk og satsing på skole er her helt sentralt.
