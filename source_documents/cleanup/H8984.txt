
Oslo, 11. februar 2005
Trine Skei Grande, Venstre
- Ny åndsverkslov med foreldet innhold
Venstres Trine Skei Grande er skuffet over at det tillates kopisperre på CD-plater i forslaget til endringer i åndsverksloven som ble lagt fram i dag. - På dette området går den teknologiske utviklingen fortere enn lovproduksjonen, sier Skei Grande,
I det nye forslaget til åndsverkslov foreslås det et forbud mot omgåelse av kopisperre. - Dette er skuffende for forbrukerne, men det er positivt at det åpnes for at kopisperre kan omgås for å kunne spille av platene på egnet utstyr, sier Skei Grande.
Skei Grande er også fornøyd med at CD-plater uten kopisperre skal kunne kopieres til eget bruk uten restriksjoner. - Generelt vil jeg si at denne loven bygger på et gammelt og utdatert EØS-direktiv. Det er nå behov for en helhetlig gjennomgang av dette regelverket, der vi tar inn over oss den teknologiske utviklingen som foregår raskere enn det vår egen lovproduksjon gjør, avslutter Skei Grande
