
Tirsdag 4. mai
Sylvi Robinson ny administrasjonssjef i Kristelig Folkeparti
Sylvi Robinson (38) er ansatt som administrasjonssjef i KrF i ett års vikariat.
Robinson kommer fra jobben som IT-konsulent i partiet og har tidligere arbeidet som fylkessekretær i Oslo KrF. Sylvi Robinson er opprinnelig utdannet musikklærer, men er nå i ferd med å avslutte bedriftsøkonomutdannelsen på BI. Hun har jobbet i KrF siden 1989 og har også vært aktiv som 2. nestleder i Oslo KrF og har hatt diverse verv lokalt og på fylkesplan i partiet.
