
8.12.99:
Marit Tingelstad,
Pressemelding fra
KIRKEN OG NORSKOPPLÆRING FOR VOKSNE INNVANDRERE STYRKET
Etter at Stortingets Kirke-, undervisnings- og forskningskomiteen har avgitt sin innstill om Budsjett 2000 er kirken og norskopplæring for voksne innvandrere styrket. Dette ble resultatet etter at sentrumspartiene og Arbeiderpartiet klarte å omfordele 10 millioner kroner innenfor budsjettrammen til Kirke-, utdanning og forskning.
- Det er viktig at kirken får 3 millioner til flere preste- og diakonstillinger, sier Marit Tingelstad fra Senterpartiet. - Dette er første skritt i å avhjelpe det store arbeidspresset som prester har i dag.
- Det andre området vi styrker, er norskopplæring for voksne innvandrere. 7 millioner kroner økes denne budsjettposten med. Dette er et viktig tiltak for at innvandrere raskere skal kunne lære det norske språket - noe som er en forutsetning for integrering i arbeids- og samfunnsliv, sier Marit Tingelstad.
For øvrig fikk regjeringen flertall for sin satsing på etterutdanning med hovedvekt på ungdomstrinnet (skolepakken) der særlig IT (informasjonsteknologi) skal prioriteres. 180 millioner bevilges til etter- og videreutdanningstiltak (kompetansereformen) slik at voksne kan få en ny sjanse til bl.a. å skaffe seg kompetanse både innenfor grunnskole- og videregående opplæring.
I tråd med Forskningsmeldingen får neste års budsjett også en solid økning innen forskning med særlig vekt på marin forskning. Fiskeri og havbruk er vår viktigste ressurs, men vi må bli flinkere til å videreforeldre denne ressursen, sier Marit Tingelstad. Forskning er helt avgjørende for større satsing og utvikling på disse områdene.
- Jeg er glad for at Arbeiderpartiet vil stemme for alle andre forslag innenfor området utdanning, slik avtalen mellom sentrumspartiene og Ap forplikter, avslutter Marit Tingelstad.
