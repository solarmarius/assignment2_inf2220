
Oslo 21. mars
Invitasjon til seminar "Alternativ økonomi"
Fredag 23.mars kl 13.00-16.00
Sted: Høringssalen Stortinget, inngang Akersgaten.
Målet med dette seminaret er å rette søkelys utover den tradisjonelle økonomiske tenkningen som presenteres fra Finansdepartementet og Norges Bank. Når finansministeren rådslår med økonomene er det så godt som ingen kvinner som høres. Vi tror det har betydning for hvilken tenkning som kommer fram og at det har konsekvenser for de anbefalinger som gis. Kvinner er og har vært viktige økonomisk aktører, særlig på husholdsnivå, både her til lands og i andre land. Men denne innsatsen blir først registrert når arbeidet lønnes. Hvilke effekter den store og tunge økonomiske politikken, både innenlands og utenlands, har på kvinner blir sjeldent fokusert. Mange ikke-økonomer kritiserer de økonomiske modellene for å ha forutsatt bort for mange viktige faktorer som påvirker økonomien, dermed blir beslutninger tatt på et for spinkelt grunnlag, med de konsekvenser det har. Innenfor miljøområdet har dette blitt kritisert av stadig flere. Dette seminaret tar for seg hvordan miljøperspektiv og feministiske perspektiv kan trekkes inn i økonomien.
Program:
13.00-13.10 Åpning av seminaret - Randi Gran Tørring, leder i KrFK
13.10-13.40 "Kan miljø- og etikkhensyn innarbeides i en grådig økonomi?" - Forsker ved Statistisk sentralbyrå, Iulie Aslaksen dr.polit.
13.45-14.15 "Kvinnelige verdier - alternativ økonomi?" - Forsker ved NOVA, Charlotte Koren, cand. econ.
14.30-15.00 "Likestillingsblikk på den økonomiske utenrikspolitikken" - Ellen Baalsrud, Likestillingssenteret
15.00-15.45 Diskusjon og samtale
15.45-16.00 "Vegen videre" - Elisabeth Angell, leder i Finnmark KrFK
Det serveres frukt, kaffe/te i pausen
Arr.: Kristelig Folkepartis Kvinner
