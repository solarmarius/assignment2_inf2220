
Dato: 23.11.05
Stortingsrepresentant Bård Hoksrud (FrP)
- Regjeringen svekker forbrukerne
Post- og telepolitisk talsmann i FrP, Bård Hoksrud, mener det er forbrukerne som vil bli de store taperne når regjeringen nå ikke vil innføre full konkurranse på alle posttjenester.
Regjeringen går inn for å utsette avviklingene av eneretten til Posten Norge AS. Til tross av at Stortinget i våres vedtok å fjerne denne eneretten fra 2007.
- Dette kan ikke oppfattes på noen annen måte enn å være en anti-forbrukerkampanje fra regjeringens side, sier en svært skuffet stortingsrepresentant Bård Hoksrud.
- Fremskrittspartiet reagerer kraftig på at Regjeringen nå fortsetter å legge opp til en politisk retning som svekker forbrukernes rettigheter i form av at postens monopol opprettholdes på de siste posttjenester.
Hoksrud sier han har tro på at et selskap som Posten vil klare seg svært godt i konkurranse med andre aktører.
- Det er synd at samferdselsministeren ikke har den samme tilliten til de ansatte i posten.
Hoksrud viser videre til at Regjeringen ønsker å heve kommunenes grenser for krav om anbudsutlysning, og at man ikke ønsker å heve grensen for tallsatsen for kjøp av varer via Internet.
