
30.11.2044
Stortingsrepresentanten Odd Holten og Jan Sahl (KrF):
- Enda mer til veg og rassikring!
- Det er svært gledelig at det er funnet rom til enda større satsing på bedre og sikrere samferdsel under budsjettbehandlingen i Stortinget. Dette sier KrFs medlemmer i samferdselskomiteen, Odd Holten og Jan Sahl.
Samferdselskomiteen avga i ettermiddag sin innstilling til samferdselsbudsjettet for 2005:
- Vi var i utgangspunktet fornøyd med Regjeringens forslag til samferdselsbudsjett for 2005. Spesielt positiv var det at satsingen på kollektivtrafikken ble videreført: I 2005 brukes det 1,7 milliarder kroner mer på kollektivtrafikk enn i Arbeiderpartiets siste statsbudsjett fra 2001. Dermed har Samarbeidsregjeringen mer enn oppfylt Sem-erklæringens løfter om satsing på kollektivtrafikk. Til sammen vil vi bruke over 9 milliarder kroner til kollektivtrafikktiltak i 2005, uttaler KrFs medlemmer i samferdselskomiteen.
I budsjettavtalen mellom Samarbeidsregjeringen og Fremskrittspartiet ble også ytterligere 350 millioner kroner fordelt fylkesvis, hovedsakelig til riksveginvesteringer, men også til annet, bl.a. rassikringsprosjekter og riksvegferjedrift:
- Det er svært gledelig at vi har fått gjennomslag for så mange gode bevilgninger og tiltak i samferdselsbudsjettet for 2005, uttaler Odd Holten og Jan Sahl.
