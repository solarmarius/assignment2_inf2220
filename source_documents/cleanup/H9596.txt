
Valgprogram 2005
Samenes Folkeforbund/Samepolitisk Enhet Valgkrets nr. 6 Alta/Kvalsund
-vi går til valg og vil arbeide for:
- likeverd for alle samer
STEDSNAVN:
a) Samiske stedsnavn må bli likestilt med norske på vegskilt og kart. Spesielt de områder som er/kommer inn under SUF og forvaltningsområdet for samisk språk.
b) Påvirke at samiske navn kommer til allment bruk.
SAMISK KULTUR OG KOMPETANSESENTER:
a) Plassering for senteret skal være i Nautå området med kontor og administrasjonsbygg.
b) Videreføre nav-eik systemet ved etableringer av samiske flerbrukshus i distriktene, Kompetanse og instutisjoner i området må tas med på dette arbeidet.
JORDBRUK/KOMBINASJONSNÆRING:
a) Det skal tilrettelegges for levedyktige forhold for mindre bruk og kombinasjonsnæringer.
b) Arbeide aktivt for å få en øvre/nedre bestandsgrense på rovdyr, Slik at det skal gå an å drive med husdyr- og tamreinnæring i fremtiden.
c) Matproduksjonen blir svært viktig da forbrukerne blir mer og mer bevisst om hvordan og hvor maten blir produsert.
FISKERIER:
a) Forholdene må legges bedre til rette, slik at verdien av fangsten i større grad blir igjen i vårt område.
b) Få oppgradert Alta lufthavn med tanke på eksport av ferskfisk.
c) Opprette samisk fiskerisone.
d) Pris på konsesjoner til opprett må kraftig ned.(Musken modellen) Ingen konsesjonsavgift, og næringen må ha lokale eiere og helst satse på landsbaserte anlegg.
SAMISK UTVIKLINGSFOND(SUF):
a) SUF må styrkes med økte bevilgninger for å bedre ordning for samiske næringer.
b) Retningslinjer må bli bedre og tilpasses de samiske brukerne. Bl.a. må de småbruk som er igjen gis muligheter til å overleve og utvikle seg.
MOTORFERDSEL:
a) Påvirke myndighetene til å lempe på den restriktive holdningen til bruk av snøscootere, slik at det blir lettere for å få faste snøscooterløyper.
b) Barmarkkjøring skal kun utøves i næringsøymed og for transport av funksjonshemmede.
SAMISK SPRÅK OG SAMFUNNSLIV:
a) Helsepersonell i samiske områder må ha kjennskap til samisk språk og kultur.
b) Bevirke til og støtte opp om bygging av bo- og servicesenter for eldre i de samiske bygdene.
c) Kommune administrasjonene setter seg bedre inn i samiske saker.
d) Várdobáiki språksenter må styrkes og videreutvikles for å ha mulighet til å holde språket i vårt område vedlike.
e) Det må tilrettelegges for produksjon av samiske lærerbøker fra vårt område. Dette er spesielt viktig med tanke på å synliggjøre vårt område.
SKOLER OG BARNEHAGER:
a) Opprette og utvikle barnehagetilbudene for samiske barn.
b) Større deltakelse innenfor barnehagesektoren for å informere om samisk språk og kultur.
c) Større satsning innenfor skoleverket på det samiske. Slik at elevene får bedre kjennskap til vår lokale samiske historie og tilhørighet.
d) Rekruttering av lærerkrefter med fortrinnsvis områdets dialekt.
e) Skolene skal arbeide for bedre viten om rettigheter og plikter i forbindelse med å få undervisning i og på samisk som 1.språk, Samisk som 2.språk eller samisk språk og kultur.
f) Arbeide for at stipendordningen skal gjelde for alle samisk ungdom.
g) Arbeide for et større samarbeid mellom lokale skoler og områdets kulturbærere innenfor samisk kultur, språk og samfunnsliv.
