
9. juni 2000
Gunn Olsen
- Omorganisering gir flere poststeder
Samferdselskomiteen avga fredag 9. juni 2000 sin innstilling om Postens ekspedisjonsnett. Regjeringen fikk bred støtte for hovedlinjene i Stortingsmeldingen.
- Dette er en viktig og nødvendig omstilling for å kunne møte sterkere konkurranse og nye krav. Samtidig er det viktig at Posten tar sikte på å øke antall poststeder med minst 200 i forhold til i dag, sier saksordfører Gunn Olsen i denne pressemeldingen.
Samferdselskomiteen avga fredag formiddag sin innstilling om Postens ekspedisjonsnett. Regjeringen fikk bred støtte for hovedlinjene i Stortingsmeldingen.
- Dette er en viktig og nødvendig omstilling for å kunne møte sterkere konkurranse og nye krav. Samtidig er det viktig at Posten tar sikte på å øke antall poststeder med minst 200 i forhold til i dag, sier saksordfører Gunn Olsen fra Arbeiderpartiet.
- Samtidig som mange postkontor legges ned, legges det opp til å åpne enda flere nye poststeder ved såkalt Post i Butikk eller offentlige servicekontorer. Erfaringene fra de såkalte kontraktspostkontorer har stort sett vært gode, sier Gunn Olsen.
Omstillingen vil samtidig berører et stort antall ansatte (2.500-3.000). Olsen er derfor opptatt av at hele arbeidet med omleggingen må skje med stor åpenhet overfor de ansatte, og med et samarbeid med de berørte kommuner.
- Det er svært viktig at Posten bygger opp et omstillingsapparat for å imøtekomme utfordringene på personalsiden. Jeg har merket meg at det er enighet mellom Posten og de ansattes organisasjoner om viktige virkemidler for ansatte i en omstillingssituasjon, uttaler Arbeiderpartiets saksordfører.
Hun understreker også at servicekravene til Posten skal opprettholdes.
- Servicetilbud som 6-dagers postombæring, framsendingstider, og krav om at hver kommune skal være minst ett postkontor eller kontraktspostkontor som tilbyr basistjenester og grunnleggende banktjenester er nedfelt i Postens konsesjon, og denne berøres ikke av omleggingen. Det må heller ikke være slik at det er innbyggertallet i kommunene som skal avgjøre hva slags posttjeneste man skal ha, avslutter Gunn Olsen
