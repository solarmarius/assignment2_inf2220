
29.10.2003
ARBEIDERPARTIETS STORTINGSGRUPPE
Seier for S-gruppen: Nordisk Råd sa ja til årlig filmpris !
Onsdag sa Nordisk Råd ja til forslaget om å dele ut en filmpris hvert år. Rådet delte ut en slik filmpris under 50-årsfeiringen i fjor. Den gang mente flertallet i Rådet at dette var en engangstilfelle. Den sosialdemokratiske gruppen i Rådet har hele tiden jobbet for at filmprisen skulle deles ut hvert år. - Nå er jeg glad, sier stortingsrepresentant Berit Brørby (A) fra Oppland. Det er Brørby som i sin tid foreslo opprettelsen av en filmpris.
-I begynnelsen var det vanskelig å få gjennomslag for ideen , både i Rådet og i mediene. Nå er det gøy å se at alle ser ut til å ta prisen på alvor. Den store medieinteressen under fjorårets utdeling bekreftet at det filmprisen allerede nå er omgitt av en viss prestisje, akkurat som Nordisk Råds litteraturpris, sier Berit Brørby.
