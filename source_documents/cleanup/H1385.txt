
Stortinget, 20. oktober 1999
FREMSKRITTSPARTIETS
STORTINGSGRUPPE
fra Stortingsrepresentant Per Sandberg, Fremskrittspartiet.
AP`s TILTAK MOT TVANGSEKTESKAP
Fremskrittspartiets familiepolitiske talsmann Per Sandberg merket seg med interesse at fire fremtredende AP- kvinner i Stortinget i dag fremmet forslag som inneholdt tiltak mot tvangsekteskap, dette gjør de altså en uke etter at de samme kvinnene stemte imot likelydende forslag fra Fremskrittspartiet.
Dette sammen med at de fremmet forslag på tiltak som regjeringen allerede har satt i verk gjennom Handlingsplan mot Tvangsekteskap setter etter Sandberg`s mening Deres troverdighet i tvil. De samme kvinner argumenterer med at ett år etter at Handlingsplanen ble fremlagt har ikke forholdene blitt bedre, og at det er å regne som rasisme hvis vi lukker øynene for disse forholdene. Et paradoks mener Sandberg, når vi vet at Fremskrittspartiet nærmest er blitt stemplet som rasister pga. at vi har prøvd å åpne øynene til de samme personer ved å kritisere norsk innvandringspolitikk, og advart mot nettopp slike forhold.
Debatten om tvangsekteskap er ikke ny, Sandberg vil bare vise til Nadia- saken i denne forbindelse. Hvis disse AP kvinnene virkelig hadde et ønske om å hjelpe disse kvinnene/jentene kunne de ha gjort det på et langt tidligere tidspunkt i stedet for å prøve å fremstille seg som redningskvinner.
Sandberg kaller det å dilte etter når sannheten og realitetene blir for harde.
