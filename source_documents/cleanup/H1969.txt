
Onsdag 18. november 1992
Stortingsrepresentant Svein Alsaker (KrF):
RYKTER OM ULOVLIG AVLYTTING MÅ UNDERSØKES
Det er positivt at forsvarsminister Johan Jørgen Holst vil undersøke påstandenen om at norske borgere ulovlig har vært avlyttet av den militære etterretningstjenesten. Det er viktig at disse påstandene, som blant annet fremkommer i boken "Vi som styrer Norge", blir etterforsket på en slik måte at det skaper tillit utad.
Det er ikke holdbart dersom den militære etterretningstjenesten skal leve med udokumen-terte rykter om ulovlig avlytting av norske borgere. Jeg er enig med forsvarsministeren i at kontrollutvalget for politiets overvåkingstjeneste er et egnet organ til å foreta en slik undersøkelse.
Til tross for at Kontrollutvalget er et uavhengig organ som selv bestemmer sine arbeidsmåter, vil jeg henstille til Kontrollutvalget å knytte til seg nødvendig etterforsk-ningskompetanse til å foreta en slik etterforskning. Dette kan for eksempel skje ved at man bruker etterforskere fra Kriminalpolitisentralen, slik man gjorde i den såkalte Mossad-saken.
