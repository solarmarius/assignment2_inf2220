
25.09.02
Vegard Martinsen, (DLF)
Høyres løfter om skatte- og avgiftslettesler
Før siste stortingsvalg lovte selvfølgelig Høyre å sette ned skatter og avgifter, og etter at de (sammen med V og KrF) overtok regjeringsmakten, ble virkelig noen avgifter satt ned, f. eks. el-avgiften. Men nå er det tid for en nytt statsbudsjett, og ingen må bli overrasket dersom finansminister Foss vil foreslå at el-avgiften settes opp igjen til fjorårets nivå.
Nettavisen forteller i dag "Lekkasjer fra arbeidet med statsbudsjettet tyder på at finansminister Per-Kristian Foss kommer til å skru opp el-avgiften igjen når årets statsbudsjett legges fram neste uke. El-avgiften er i dag på 9,3 øre per kilowatt-time eksklusiv moms. Så sent som i januar bestemte Foss at den skulle senkes med 2,5 øre per kWh. Lekkasjer tyder på at avgiften skal tilbakeføres til fjorårets nivå på 11,3 øre. For en husstand med et årlig strømforbruk på 20.000 kWh vil det bety en årlig merkostnad på 500 kroner."
Selvsagt vil det å sette el-avgiften tilbake til fjorårets nivå være et løftebrudd, og i strid med regjeringene tiltredelsesprogram (Sem-erklæringen), men hva annet kan man vente fra politikere enn at de lover sine velgere gull og grønne skoger, og så løper de (altså politikerne) fra løftene med en gang de sitter trygt i sine verv. Og til neste valg regner de med, som regel med rette, at velgerne har glemt de løftebrudd som ble begått etter forrige valg, og så kommer de med nye løfetr som de igjen kommer til å svikte osv.
I motsetning til alle de andre partiene vil DLF sterkt redusere politikeres makt, DLF vil ha fullstendig fri konkurranse på kraftmarkedet, og målet er å fjerne alle avgifter, så under et DLF-styre vil ingen avgifter gå opp, alle avgifter vil gå ned.
