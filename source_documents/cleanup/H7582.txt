
Nr. 13 - 22. august 2003
Valgkampinformasjon fra Arbeiderpartiet
Dette skjer lørdag 23. august og i uke 35
Oversikt over Jens Stoltenbergs program lørdag 23. august og hans program for uke 35, samt andre aktiviteter, finnes på vår oversiktskalender på valgkampweben:

Verdiorientert kampanje
Budskapet i partiets valgkampanje er tydelig og verdiorientert. Den handler om våre egne saker: arbeid til alle, en god skole og en trygg eldreomsorg, sier partisekretær Martin Kolberg.
"Hva skal du med mindre skatt hvis du mister jobben?", er spørsmålet som stilles i den første annonsen som partiet presenterer. - Arbeid til alle er vår hovedsak. Når noen "øker verdiskapingen" ved å utradere arbeidsplasser, må vi spørre oss selv om hvilke verdier som egentlig blir skapt og hvilke som går tapt. Og for hvem. Fram til nå har vi satt verdien av et menneske foran verdien av en krone. La oss fortsette med det, ber Kolberg.
Han forteller at partiet vil garantere all ungdom under 25 år rett til jobb, utdanning eller arbeidsmarkedstiltak, satse på nyskaping, forskning og utvikling, sette i gang oppussing av skolebygg og øke boligbyggingen, gjøre heltidsarbeid til en rettighet og deltid som en mulighet, og trappe opp arbeidstiltakene og omgjøre kutt i ledighetstrygden i kampen mot situasjonen på arbeidsmarkedet og den økende arbeidsledigheten.
Denne annonsen inngår i en annonseserie som skal kjøres ikke bare i riksaviser, men også i lokalaviser. Annonsene blir fulgt opp med bruk av adshels (plakater i montere på bussholdeplasser osv.) og av plakater og løpesedler med samme motiv og budskap.
- Vi har laget en helhetlig kampanje som vi er fornøyd med. Våre egne folk liker det vi har presentert. Det er gode tilbakemeldinger på at vi fokuserer på egen politikk og det som vanlige folk er opptatt av; arbeid, skole og omsorg, sier Kolberg.
Arbeiderpartiet har samarbeidet med reklamebyrået New Deal om utarbeidelse av kampanjen. Kampanjen vil koste ca fem millioner kroner.
Dere kan finne eksempel fra kampanjen ved å klikke her:
.
Landets mest populære?
Praktisk talt alle vil at Rune Øygard skal fortsette som ordfører i Vågå etter valget. - Frps ordfører Terje Søviknes i Os kommune er bare junior i forhold til Ap-ordfører Rune Øygard i Vågå, skriver Gudbrandsdølen Dagningens politiske redaktør, og presenterer tallenes klare tale: 85 prosent av velgerne som har bestemt seg, vil at Øygard skal fortsette som ordfører.

Feil pressekontakt i pressemelding
Vi har kommet i skade for å sende ut feil opplysninger om hvem som er pressekontakt for Jens Stoltenberg i Trondheim mandag 25. august. Det er Torbjørn Giæver Eriksen (99541911) som er pressekontakt også på duellmøtet med Carl I. Hagen.
Trenger du mer informasjon?
Fra 11. august til 15. september skal alle henvendelser til Arbeiderpartiet sentralt rettes til partikontoret som videreformidler din henvendelse til riktig person. Dette er en ordning som skal sikre deg best mulig service uansett hva det gjelder og på hvilket tidspunkt du tar kontakt. Partikontoret har ordinært telefonnummer 24 14 40 00, men fra og med 11. august til og med 15. september kan du få kontakt med partiet fra kl. 05.00 til kl. 23.30 dersom du ringer 24 14 41 00. På vår hjemmeside finner du blant annet valgkamprelaterte nyheter, aktiviteter og reiserute for blant andre Jens Stoltenberg.
Hilsen
Arbeiderpartiet
