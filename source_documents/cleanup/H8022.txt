
24.11.2003
Venstre
Gledelig med kommisjon for lokaldemokratiet
Venstre-nestleder Jennie Johnsen er glad for at kommunalministeren har nedsatt en kommisjon for lokaldemokratiet, etter initiativ fra Venstre.Venstre har lenge vært bekymret for lokaldemokratiets framtid, og mener den lave valgdeltakelsen i høst må være et varsko. Venstre hadde lokaldemokrati som en av sine viktigste saker i valgkampen, og etter valget foreslo Venstres landsstyre at en slik kommisjon for lokaldemokratiet måtte oppnevnes.
­ Valgdeltakelsen viser at avstanden mellom borgeren og den folkevalgte har blitt for stor, samtidig som flere velgere har etterlyst lokale løsninger og fokus på disse. For Venstre blir det derfor helt nødvendig å starte en prosess som desentraliserer makt fra statlig nivå og ned til kommunene, sier Jennie Johnsen.
­ Kommunene må ha frihet til å velge egne løsninger og større frihet til å styre over egne midler, avslutter Johnsen.
