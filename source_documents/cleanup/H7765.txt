
2003
Pensjonistpartiet i Stavanger
Stavanger som helseby
Pensjonistpartiet prioriterer:
Helse- og omsorgstilbud til barn, ungdom, eldre, syke og funksjonshemmede som har behov for hjelp -i samsvar med Pensjonistpartiets prinsipp og handlingsprogram.
Pensjonistpartiet vil:
Etablere et eldreombud i Stavanger kommune
Bygge tilstrekkelig med sykehjemsplasser. Bruk av Gamle Stavanger Sykehus som sykehjem må vurderes. PP aksepterer ikke ventelister for mennesker med behov for full pleie.
Bemanningen av alders og sykehjem må økes, og kvaliteten på tjenesten heves. Lovbrudd og omsorgssvikt kan ikke aksepteres.
Nye sykehjem må utstyres med fullverdig kjøkken.
Åpen omsorg må styrkes slik at alle som ønsker det gis mulighet for å bo i eget hjem. Omsorgsboliger må være med omsorg, og husleien må være moderat.
Helsesøstertjenesten og skolehelsetjenesten må styrkes i samsvar med loven.
Ordningen med omsorgslønn må bygges ytterligere ut, og det må være mulighet for avlastningsplasser.
Eldresentre og andre tiltak for å aktivisere eldre i helsefremmende og forebyggende virksomhet må styrkes.
Sikre funksjonshemmedes rettigheter både mht. arbeide og fremkommelighet til offentlige bygg og serviceinstitusjoner.
Det må gis tilfredsstillende botilbud til unge trafikkskadde og funksjonshemmede
Tilbudene til personer med psykiske lidelser må bedres, med bl. a. tilpassede boliger og aktivitetstilbud i den enkelte bydel.
Muligheten til å kombinere trygd og arbeide må styrkes.
Lærernes arbeidssituasjon i skolene må bedres. Elevtallet må reduseres til25 pr klasse. Videre vil PP gå inn for å øke ti mene (tilleggstimer) til skolene for å få et bedre tilbud til elever som har behov for tilleggsundervisning. Undervisning i etikk og trafikksikkerhet må tas inn i læreplanen.
Ungdom i etableringsfasen bør hjelpes med billige boliger.
Frivillige organisasjoners arbeide må støttes.
Pensjonistpartiet vil legge forholdene til rette for handel og industri for å sikre arbeidsplassene.
PP vil støtte bekjempelse av gatevold og narkotikabruk, både med forebyggende arbeide og økt innsats med kontroll. Politiets muligheter for innsats må styrkes. Det må innføres en null toleranse i forhold til alle former for kriminalitet.
PP vil støtte tiltak for et bredt kulturtilbud, bl. a. ved å styrke bibliotektjenesten ved sykehuset, institusjoner for eldre og fuksjonshemmede. Kulturtilbudene må også være lett tilgjengelig for rullestolbrukere og andre fuksjonshemmede.
PP støtter ikke prestisjeprosjekter som bl.a. et nytt konserthus til en prislapp på en milliard kroner.
PP vil verne om miljøet på det lokale plan, bl.a. med turstier nær boligområdene.
Pensjonistpartiet vil at Stavanger skal bli en god by å bo i for alle generasjoner
STAVANGER SOM HELSEBY
