
Dato:9/6-1999 PNM
FREMSKRITTSPARTIETS
STORTINGSGRUPPE
Fra Fremskrittspartiets Stortingsgruppe
FrP gir bedre punktskriftundervisning for blinde
Om ikke lenge blir undervisning i punktskrift for blinde og sterkt svaksynte lovfestet. Det betyr at alle som har behov for det skal få full opplæring i punktskrift. Undervisningen skal skje i spesialskoler for punktskrift eller integrert i den ordinære undervisningen.
Det er Fremskrittspartiet som har fått flertall for dette i Kirke- Undervisning- og Forskningskomiteen i Stortinget. Forlaget ble fremsatt under behandling av Ot prp 78 om endringer i opplæringsloven.
- Hele komiteen valgte å slutte seg til Fremskrittspartiets forslag, sier FrP's fraksjonsleder i komiteen, Ursula Evje, i en kommentar. Dette innebærer at regjeringen pålegges å komme tilbake til Stortinget med et forslag til en rettighetsbasert ordning for undervisning i punktskrift for blinde og sterkt svaksynte, sier Evje.
