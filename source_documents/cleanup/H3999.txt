
13.6.01
Morten Lund,
Pressemelding fra
Refusjonsordningen for sjøfolk:
HØYRE SVIKTET KABELLEGGINGS-FARTØYENE.
Senterpartiets stortingsrepresentant fra Sør Trøndelag, Morten Lund, er forundret over at Høyre mangler vilje til å styrke vilkårene til norske sjøfolk der det er mulig. I forbindelse med revidert nasjonalbudsjett foreslår Senterpartiet at kabelleggingsfartøyer skal inkluderes i ordningen med refusjon for norske sjøfolk rett og slett for di disse fartøyene skulle vært med i ordningen hele tiden. I finanskomiteen har Senterpartiets forslag etter hvert fått støtte fra Fremskrittspartiet, Kristelig Folkeparti, Venstre og Kystpartiet. Høyre kom dermed i vippeposisjon. Innstillingen fra finanskomiteen har allerede vært klar noen dager, men Høyre har ikke latt seg presse til å endre standpunkt.
- Skuffende. Svært skuffende. Denne saken har vi arbeidet med gjennom hele våren. I henhold til de forutsetningene som Stortinget la i forbindelse med statsbudsjettet i fjor da Regjeringen måtte instrueres til å ta inn en rekke fartøygrupper, burde flertallet vært sikret på forhånd. Regjeringen har hele tiden vært uvillige av økonomiske bekvemmelighetssyn. Det er merkelig at Høyre velger å torpederer dette, særlig for de små kystrederiene som blir rammet av denne urettferdigheten, sier Lund i en kommentar fra stortinget.
Lund håper at partiet nå blir presset fra skipsfartsmiljøene i Norge slik at partiet stemmer for forslaget når revidert nasjonalbudsjett skal behandles av Stortinget fredag 15 juni. Det dreier seg om småpenger for Staten. Men sjøfolkene på disse båtene er like ekte som de som er om bord i andre skip.
