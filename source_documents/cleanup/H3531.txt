
Dato:13.03.00
FREMSKRITTSPARTIET
Gjenvalg i FrP
Valgkomiteen i FrP har nå lagt frem sin innstilling. I innstillingen foreslår komiteen gjenvalg av Carl I. Hagen som partiets formann for ytterligere to år.
I tillegg til gjenvalg av partiformannen foreslås det også at samtlige av partiets sentralstyremedlemmer som er på valg også bør gjenvelges. Dermed er det også stor sjanse for at både Oskar Grimstad (Møre & Romsdal), Liv Røssland (Hordaland) og Frode Ringheim (Nordland) får fortsette sitt arbeid i FrPs sentralstyre. Komiteens innstilling er for øvrig enstemmig på samtlige punkter.
Lederen av partiets valgkomité, andre nestformann Terje Søviknes, fremholder at valgkomiteen ikke så noen grunn til å foreslå utskiftinger i sentralstyret så lenge de sittende sentralstyremedlemmer som nå er på valg har gjort en god jobb. - I den perioden vi nå går inn i frem mot neste års stortingsvalg tror vi det er fornuftig med kontinuitet i partiets valgte ledelse, uttaler han.
Fremskrittspartiet avholder i år sitt landsmøte i Geiranger i tidsrommet 05.- 07. mai.
