
15.02.03
Vegard Martinsen
DLF LANSERER NYTT LIBERALISTISK TIDSSKRIFT
I disse dager utkommer første nummer av DLFs tidsskrift LIBERAL. I de siste år har det ikke eksistert noe regelmessige utkommende liberalistisk tidsskrift i Norge, og dette har vært et stort savn for alle norske liberalister. LIBERAL vil etter vårt syn være en mer enn verdig etterfølger til de nå inngåtte Ideer om frihet og Nyliberalen.
LIBERAL vil inneholde artikler og innlegg, både prinsipielt og praktisk orienterte, skrevet ut i fra et konsekvent liberalistisk perspektiv. Tidsskriftet vil benytte seg av både norske og utenlandske skribenter.
Første nummer inneholder følgende artikler:
Leder av DLFs formann Arne Lidwin
Kapitalismens prinsipper og muligheter av Andrew Bernstein
Den vestlige sivilisasjons storhet av Ed Locke
Grunnlovens næringsfrihetsparagraf av Knut Mønnesland
Strømprisen: hvem har skylden? av Tomm Arntsen
I dyp takknemlighet! av Kjell Ramstad
Liberalismens historie i Norge - del 1 av Vegard Martinsen
I tillegg inneholder dette nummer refleksjoner om aktuelle temaer av blant andre Fleming Dahl og Bernt Olav Rostad.
Bladets ansvarlige redaktør er DLFs leder, Arne Lidwin, reaktør er Vegard Martinsen. Ellers består redaksjonen av Terje Lidwin, Per Arne Karlsen, Karl Martin Ekornes Mertens og Bernt Olav Rostad.
Blandet sendes gratis til alle medlemmer av DLF. Ikke-medlemmer kan tegne abonnement, som for en årgang - fire numre - koster kr 140. Abonnement tegnes ved å betale kr 140 til DLF, Postboks 510 Sentrum, 0105 Oslo, konto nr 1645 03 43866.
