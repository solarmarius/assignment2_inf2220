
Tirsdag 9. november 1993
Finanspolitisk hovedtalsmann Odd Holten (KrF):
VIKTIGE BEVILGNINGER TIL RUSMIDDELOMSORG
-Budsjettavtalen mellom Arbeiderpartiet og Kristelig Folkeparti har sikret gjennom-slag for flere viktige KrF-saker, blant annet innen rusmiddelomsorgen. Det sier stortingsrepresentant Odd Holten, som er KrFs finanspolitiske hovedtalsmann.
Støtten til Evangeliesenterbevegelsen er ett av disse gjennomslagene. For få år siden fikk ikke Evangeliesentrene en krone i bevilgninger over statsbudsjettet, i 1994 får de 14 millioner. Det er en påplusning på tre millioner i forhold til de 11 som regjeringen hadde foreslått, og som Evangeliesentrene fikk i 1993.
- Dette skjer i erkjennelse av det solide rusomsorgsarbeidet som denne bevegelsen gjør, sier Odd Holten, som legger til at han er glad for at også frivillige organisasjoner innenfor rusmiddel-omsorgen av typen P22 og Marita-stiftelsen nå er kommet inn på statsbudsjettet, med en bevilgning på ialt fem millioner.
