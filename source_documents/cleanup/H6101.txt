
20.08.02
Venstre
Reiselivet er en viktig distriktsnæring
Reiselivet mangler fokus som en viktig distriktnæring. Totalt sysselsetter næringen omlag 150 000 og omsetter for 70 milliarder kroner, en stor andel er eksportinntekter. Regjeringen bør følge opp reiselivsmeldingen og sette inn tiltak som kan gjøre næringen mer slagkraftig. Vi foreslår 3 tiltak;
1. Næringsdepartementet oppfordres til å utarbeide en handlingsplan for reiseliv som konkret følger opp stortingsmeldingen om reiseliv. En slik handlingsplan bør brukes til å styrke departementets egen kompetanse og ressursinnsats overfor reiselivet.
2. Ordningen med infrastrukturmidler til reiselivet, slik det er utprøvd i Sogn og Fjordane og Oppland videreføres og utvides til hele landet. Dette er en svært god ordning for å utvikle reiselivet.
3. Regjeringen og næringsministeren oppfordres til,gjennom handlingsplanen, å ta initiativ til at kurtakst kan innføres i regioner eller kommuner som har reiseliv som hovedsatsings område. Kurtakst benyttes med hell i andre turistland og fører til sterkere markedsføringsinnsats og bedre utbygde destinasjoner.
