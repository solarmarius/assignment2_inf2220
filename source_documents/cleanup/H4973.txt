
Oslo, 8.8.2001, kl. 12:00
Venstres leder Lars Sponheim
Et enklere Norge må videreføres!
Venstre etterlyser fortgang i arbeidet med videreføring av sentrumsregjeringens prosjekt «Et enklere Norge» som startet i 1999 etter initiativ fra Venstre.
På en pressekonferanse i Oslo i dag la partiet fram en ti-punktsliste over tiltak som vil forenkle Norge i dramatisk grad.
­ Vårt mål er at alle beslutninger i samfunnet bør tas nærmest mulig dem det angår. Venstre vil sikre enkeltmenneskers rettigheter og valgfrihet og minske det offentliges makt over den enkelte, sa Venstres leder Lars Sponheim.
­ Spesielt er det viktig å forenkle kommunesektoren og forholdet mellom en kommune og dens borgere. Mens Arbeiderpartiet ivrer for store statlige systemendringer, har den enkelte borgers møte med det offentlige vært et forsømt område i mange år, sa Sponheim. Det er her systemendringene virkelig behøves.
I tiltaksplanen tar Venstre bl.a. til orde for å utvide Oppgaveregisteret til også omfatte kommunesektoren. Ingen kommuner bør få opprette et nytt skjema, dersom det allerede finnes tilsvarende i Oppgave- og skjema-registeret. Ikke bare vil dette gjøre det enklere og mer oversiktlig for kommuner og dens borgere, det vil også frigjøre flere hundre millioner kroner i trange kommunale budsjetter.
Venstre vil innføre en ordning med «solnedgangslovgivning» som innebærer at lover, forskrifter og regler aktivt må vedtas på nytt etter en tid ­ f.eks. 10 år . Dersom ikke dette skjer forsvinner de automatisk.
Venstre vil samordne statlig tilsyn og rapportering hos Fylkesmannen, og avvikle «dobbelt, statlig bokholderi» som f.eks. Statens utdanningskontor i fylkene.
Venstre vil også oppheve statlige begrensninger på åpningstider i butikker, for salg og skjenking av alkohol mv, og la kommunene få avgjøre dette selv.
Venstre vil grunnlovsfeste det lokale selvstyret. Norge er det eneste av de nordiske landene som ikke har grunnlovsfestet lokalt selvstyre, til tross for at vi har ratifisert FNs konvensjon om lokaldemokrati. Venstrevil i lovs form tillegge det lokale selvstyret mere myndighet og størreansvar. Dette vil samtidig pålegge staten å regulere mindre.
Av store gjennomgripende forenklingsreformer tar Venstre til orde for etnytt skattesystem med flat skatt og et stort bunnfradrag og enveldferdsreform hvor en borgerlønn erstatter mange av dagenssosialordninger og byråkratiske kommunale og statlige systemer.
­ Innføres disse reformene vil det forenkle Norge dramatisk ­ først ogfremst til glede for den enkelte borger, men det vil også frigjøreproduktiv arbeidskraft som kan settes inn der hvor behovene er store, sierVenstres leder Lars Sponheim.
