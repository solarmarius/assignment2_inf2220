
23.2.2000
Morten Lund,
Pressemelding fra
ARBEIDERPARTIET MÅ KLARGJØRE KONSEKVENSENE FOR NÆRINGSLIVET AV FORURENSENDE GASSKRAFTVERK
- Som leder av Stortingets næringskomite finner jeg det betimelig med en klargjøring fra Arbeiderpartiet om hvilke sektorer som skal betale for de ekstra klimagassutslippene som følger med de forurensende gasskraftverkene.
I følge Statens forurensingstilsyn må Norge redusere de årlige klimagassutslippene med ca 14 millioner tonn i 2010 i forhold til en referansebane uten nye vedtatte rensetiltak. Arbeiderpartiet har tidligere sagt at det er viktig at Norge gjennomfører en betydelig del av Kyoto-forpliktelsene ved nasjonale tiltak (Innst S nr 233 1997-98).
De fire viktigste CO2-kildene i Norge er veitrafikk (22 prosent), fyring med olje, gass og kull (21 prosent), industrielle prosesser (18 prosent) og petroleumsindustrien (23 prosent). De nasjonale tiltakene må derfor etter all sannsynlighet ramme en av disse sektorene, og de vil ramme hardere dersom vi starter våre reduksjoner med å bygge forurensende gasskraftverk. Hva blir konsekvensene for for eksempel prosessindustrien, som slapp ut 16 millioner tonn klimagasser i 1998? Hvor vil Arbeiderpartiet ta de nasjonale CO2-reduksjonene?
