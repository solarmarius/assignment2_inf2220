
30.05.2002
Slapp Gabrielsen i Braathens-saken
- Jeg er overrasket over at ikke næringsministeren har vist større handlekraft og vilje til å hjelpe de ansatte i Braathens. Som eier burde Gabrielsen virkelig kjent ansvar. Dessuten skulle han som næringsminister engasjert seg når det ble klart at over tusen mennesker mister jobben. Det er rimelig uansvarlig av en næringsminister å ikke være bekymret over dette faktum. På mitt spørsmål var næringsministeren mest opptatt av å få sagt at han ikke akter å gjøre noe, at dette er opp til styret. Dette er for slapt, sier Oddbjørg Ausdal Starrfelt leder av Arbeiderpartiets samferdselsfraksjon.
I en pressemelding 29. mai 2002 opplyser Oddbjørg Starrfeldt at hun i Stortingets spørretime onsdag stilte følgende spørsmål til næringsminister Ansgar Gabrielsen:
Braathens-tilsette er rysta over at dei ikkje får samme adgangen som tilsette i SAS til å halda fram i arbeidet som bakkemannskap etter at SAS kjøpte opp Braathens. Kva syn har staten v/statsråden som deleigar på dette, og vil han ta noko initiativ for å påverka dette?
-Jeg er overrasket over at ikke næringsministeren har vist større handlekraft og vilje til å hjelpe de ansatte i Braathens. Som eier burde Gabrielsen virkelig kjent ansvar. Dessuten skulle han som næringsminister engasjert seg når det ble klart at over tusen mennesker mister jobben. Det er rimelig uansvarlig av en næringsminister å ikke være bekymret over dette faktum. På mitt spørsmål var næringsministeren mest opptatt av å få sagt at han ikke akter å gjøre noe, at dette er opp til styret. Dette er for slapt, sier Oddbjørg Ausdal Starrfelt leder av Arbeiderpartiets samferdselsfraksjon.
-I enhver omstilling er det viktig at alle parter samarbeider. Gabrielsen har blitt informert av styre og ledelse i SAS. Hvorfor har han ikke tatt kontakt med de ansatte. Han kan jo ikke mene at det ikke er viktig å ha de ansatte med seg på laget når en bedrift skal omorganiseres. Jeg vil råde næringsministeren straks til å ta kontakt med de ansattes organisasjoner i Braathens, sier Oddbjørg Ausdal Starrfelt, eventuelt å bringe de stridene sammen for å finne løsninger som er akseptabelt for alle parter.
- Hvor er forresten Gabrielsens engasjement som Høyre mann. Nå sitter han stille å ser på at SAS taper tillit i det norske markedet. SAS har skutt seg selv i foten, og vil selvfølgelig tape på dette i det norske markedet. Men Gabrielsen toer sine hender, sier Oddbjørg Ausdal Starrfelt.
