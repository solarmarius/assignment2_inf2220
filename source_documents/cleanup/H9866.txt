
Oslo, 31. januar 2006
Trine Skei Grande, Venstre
- Bekkemellem avlyser singelmelding
Trine Skei Grande er overrasket og skuffet over at Statsråd Bekkemellem i Stortinget i dag avlyste den planlagte stortingsmeldingen om aleneboeres levekår. - Jeg hadde håpet at Bekkemellem, som tidligere har vært engasjert i de singels sak, skulle bidra til å løfte saken - ikke gravlegge den, sier Skei Grande.
Tidligere familieminister Laila Dåvøy satte i gang arbeidet med en egen stortingsmelding om singelpolitikk. Denne meldingen skulle kommet våren 2006, og skulle ta for seg særskilte problemstillinger som aleneboere møter i dagens Norge.
- På mange områder ser vi at single møter en tøffere hverdag enn andre. Utgifter til både mat, bolig, reiser, forsikring og kommunale avgifter er generelt høyere for single på grunn av høye startkostnader, sier Skei Grande.
Bekkkemellom har tidligere vært opptatt av de singels sak. Hun tok blant annet til orde for et eget skattefradrag for single. I dagens stortingsdebatt avlyste hun den planlagte meldingen og sa hun heller skulle komme tilbake til problemstillingen ved en seinere anledning. - Jeg håper Statsråden tenker seg om en gang til og at hun tvert i mot setter ekstra fart i arbeidet med å foreslå tiltak for å bedre aleneboeres levekår, sier Skei Grande.
