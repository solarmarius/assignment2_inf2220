
Stortinget, 12. januar 2004
Venstre
- Prinsipper til politisk behandlet og enkeltvedtak i UDI
- Det er behov for å avklare spillereglene for de prinsipper som skal ligge til grunn for UDIs behandling av asylsaker. Der det reises prinsipielle spørsmål, må prinsippene opp til politisk vurdering før saken endelig behandles av UDI. Regjeringen må få fortgang i arbeidet med å endre spillereglene på dette området, sier Trine Skei Grande, parlamentarisk leder i Venstre.
Utvisningssaken mot familien Singh, der den ene av foreldrene er fra Tsjetsjenia og den andre fra India, har vakt stor oppsikt. Familien vil få så store problemer i Russland og India at det vil være sterkt urimelig å gjennomføre utvisningsvedtaket. En gjennomføring av vedtaket vil føre til en familiesplittelse i strid med Den europeiske menneskerettighetskonvensjonen art. 8 og FN`s Barnekonvensjon art. 3 og art. 9. Resultatet er sterkt urimelig overfor familien.
- Singh-saken reiser etter min mening nye prinsipielle spørsmål. Det er imidlertid viktig å understreke av den konkrete saksbehandlingen av asylsøknader fortsatt skal ligge i UDI, avslutter Trine Skei Grande.
