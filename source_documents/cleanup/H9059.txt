
Stortinget, 4. mars 2005
Rolf Terje Klungland, Arbeiderpartiets energipolitiske talsmann
Stor dag for norsk industri!
Dagens innstilling om innenlands bruk av gass fra Stortingets Energi- og miljøkomité er en viktig begivenhet for norsk industri, sier Arbeiderpartiets energipolitiske talsmann, Rolf Terje Klungland.
Arbeiderpartiet har fått flertall for at det nå skal legges rør for innenlands bruk av gass. Regjeringens opplegg med båttransport var ikke en god nok løsning for de stedene de trenger mye gass, som Grenland, Skogn og Mongstad.
- Jeg er veldig glad for at Regjeringen har snudd i denne saken og at staten, gjennom et selskap som for eksempel Statnett, nå skal bidra til å legge gassrør. I tillegg til at dette legger til rette for å realisere flere gasskraftverk, for eksempel i Skogn og på Mongstad, sikrer dette også eksisterende arbeidsplasser og er et viktig bidrag for å skape nye fremtidsretta arbeidsplasser, sier Klungland.
- Arbeiderpartiet har også fått flertall for en betydelig mer offensiv satsing på å utvikle og ta hånd om hele CO2-kjeden, fra utslipps sted til CO2-gassen pumpes ned i et reservoar. Dette vil gjøre det betydelig lettere å få realisert gasskraftverk med CO2-håndtering, sier Klungland.
Nå er det opp til Regjeringen og støtte de planene som foreligger for gasskraftverk med CO2-håndtering som for eksempel Hammerfest, avslutter Klungland.
