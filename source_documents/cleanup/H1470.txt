
Dato:5. juni 2000
FREMSKRITTSPARTIETS
STORTINGSGRUPPE
Fra stortingsrepresentant Harald T. Nesvik (FrP)
NÅR STATSBEDRIFTER
TRUER NORSKE BORGERE!
I Aftenposten kan man i dag lese at Norsk Medisinaldepot (NMD) kommer med trusler overfor norske apotek. Dersom apotekeier Gunnar Ellingsen, i Kongsvinger, ikke inngår avtale med NMD om levering av varer, men velger andre  kanskje utenlandske leverandører  vil det bli gjennomført represalier for å knekke ham når den nye lov om Apotek gir andre enn farmasøyter anledning til å åpne apotek fra 1. januar.
- Jeg håper ærlig talt at Aftenposten tar feil i denne saken, sier stortingsrepresentant
Harald T. Nesvik fra Fremskrittspartiet. - Dersom det er riktig det Aftenposten skriver i dag, at NMD har truet med å etablere apotek ved siden av Ellingsens for å konkurrere ham ut, er det en alvorlig forseelse, sier Nesvik.
- Staten eier 81% av aksjene i NMD. Vi kan ikke ha det sånn i dette landet at Staten  med skattebetalernes penger  skal kunne true vanlige næringsdrivende til å gjøre som de vil. Det er greit at NMD gjerne vil at Ellingsen, og andre apotekere, skal kjøpe sine varer hos dem, men dersom apotekerne velger en annen leverandør, må de stå fritt til det. Det skulle bare mangle! avslutter Harald T. Nesvik, som i dag har sendt et brev til statsråd Tønne og bedt om en forklaring på NMDs fremgangsmåte.
