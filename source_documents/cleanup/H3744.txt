
17.6.97:
Magnhild Meltveit Kleppa,
Fylkeskommunane må få dekka kostnadene til auka legeløner
Det er oppsiktsvekkjande at Arbeidarpartiet og Høgre i samband med handsaming av revidert nasjonalbudsjett blokkerer for kompensasjon til fylkeskommunane for lønsavtalane til legane, seier Magnhild Meltveit Kleppa, Senterpartiet. Utrekningar viser minst 300 millionar kroner i auka utgifter for fylka. Senterpartiet, SV og KrF meiner staten bør dekka desse kostnadene, på same måte som regjeringa føreslår full kompensasjon, 148 millionar kroner, til dei statlege sjukehusa.
Senterpartiet meiner dei offentlege sjukehusa må samordna lønspolitikken sin og vil ha sak om dette i samband med statsbudsjettet for 1998, seier Magnhild Meltveit Kleppa.
