
29.7.2003
Jorunn Ringstad (Sp)
Tryggleiken skal haldast oppe
Avinor, det tidlegare luftfartsverket, skal spare pengar.
- Avinors nedskjeringar må ikkje gå på bekostning av tryggleiksnivået vi har i dag. Dette er det klare signalet frå nestleiar i samferdslekomiteèn på Stortinget, Jorunn Ringstad frå Senterpartiet.
I fylgje direktør Randi Flesland er Avinor sine krav til tryggleik er strengare enn dei internasjonale krava. Det kan difor vere aktuelt å gå gjennom krava, og vurdere å senke dei til internasjonalt nivå, som ein del av arbeidet med å kutte kostnadane.
Nestleiaren i samferdslekomiteen reagerer på opplysningane Flesland kjem med til NRK. - Stortinget har sagt klart frå at ein ikkje godtek reduserte tryggleikskrav, og då er det dei norske krava som er utgangspunktet, seier Ringstad.
Ein reduksjon i tryggleikskrava frå Avinor si side vil vere i strid med Stortinget sine intensjonar og kan ikkje godtakast, avsluttar Ringstad.
