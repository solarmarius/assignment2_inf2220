
15. desember 2000
Stortingsrepresentant Hilde Frafjord Johnson (KrF):
- KrF vil gå inn i oljekompromiss
Regjeringens forslag til ny oljepolitikk ligger nokså nær hovedlinjene i Kristelig Folkepartis politikk på området. KrF vil gå inn i et bredt oljekompromiss.
-Det er viktig med delprivatisering og børsnotering av Statoil slik at selskapet får større internasjonal konkurransekraft, sier KrFs stortingsrepresentant Hilde Frafjord Johnson som er medlem av energi- og miljøkomiteen.
-Salg av 20% av SDØE-andelene kan en nok si er det maksimale av det vi kunne tenke oss nå, men forslaget ligger ganske nær partiets politikk, sier Frafjord Johnson. Gjennom forhandlinger i Stortinget ligger det godt an til at det kan bli inngått et bredt kompromiss, sier hun.
-Vi vil også se nærmere på fordelingen av salg av SDØE-andeler mellom Statoil og Norsk Hydro og andre selskaper. Den kan synes noe ubalansert, sier hun.
KrF vil også vurdere andre løsninger for gasstransportsystemene enn det regjeringen legger opp til.
-Det finnes andre alternativer enn det å etablere et uavhengig gasstransport-selskap,. De vil vi se nærmere på, sier stortingsrepresentant Hilde Frafjord Johnson fra Kristelig Folkeparti
