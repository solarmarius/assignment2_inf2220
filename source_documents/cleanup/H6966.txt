
02.04.03
Arbeiderpartiet
Jens Stoltenberg på framtidskonferanse
Arbeiderpartiets leder Jens Stoltenberg deltar lørdag på sosialdemokratisk framtidskonferanse i Stjørdal. Konferansen arrangeres i forbindelse med at både Nord- og Sør-Trøndelag Arbeiderparti fyller 100 år. De to andre innlederne er LO-leder Gerd Liv Valla og AUF-leder Gry Larsen. Møtet er åpent for alle.
Konferansen holdes på Rica Hell Hotell, Stjørdal lørdag 5. april kl. 11.30 - 18.00.
Sør Trøndelag Arbeiderparti avvikler i tillegg sitt årsmøte på Rica Hell Hotell i helga, og søndag 6. april innleder partisekretær Martin Kolberg til debatt.
Oppland Ap har også årsmøte i helga, mens Finnmark og Vest-Agder har årskonferanser. Dette er de siste årsmøtene for fylkespartiene i år.
Nestleder Hill-Marta Solberg oppsummerer debatten på årsmøtet i Oppland som holdes på Quality Hotel Fagernes 5. og 6. april.
Kvinnepolitisk leder Karita Bekkemellem Orheim deltar på årskonferansen i Finnmark som avvikles 5. - 6. april på Rica Hotell, Alta.
Sentralstyremedlem Rolf Erling Andersen holder den politiske hovedinnledningen når Vest-Agder Arbeiderparti holder årskonferanse i kantina på Mandal videregående skole 5. april.
