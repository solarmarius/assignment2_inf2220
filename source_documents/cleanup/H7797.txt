
16.9.2003
Øystein Djupedal, nestleder i SV og Hallgeir Langeland (SV), nestleder av Stortingets energi- og miljøkomité:
Skadeskutt Statoilstyre fortsatt i live
SV vurderer saken om den såkalte "rådgivningsavtalen for forretningsutvikling i Iran" som meget alvorlig, og Statoils ledelse og styres manglende dømmekraft som svært urovekkende.
- Jeg tar det foreløpig til etterretning at prosessen med å vurdere tilliten til Olav Fjell og Statoils styre går videre i Statoils bedriftsforsamling, sier Øystein Djupedal finanspolitisk talsmann for SV. Jeg avventer derfor bedriftsforsamlingens konklusjon og forventer at den tar en grundig gjennomgang av styreutøvelsen og styrets og konsernsjefens dømmekraft i denne saken, fortsetter han.
- Deler av styret ble holdt på sidelinjen av styreleder før saken ble offentlig kjent. Det må ha vært en vanskelig avgjørelse for disse og fortsatt stille seg bak ham og konsernsjefen, sier Hallgeir H Langeland, men jeg regner de som garantister for at Økokrim får all mulig bistand i sin etterforskning.
