
2.12.99
FREMSKRITTSPARTIETS
STORTINGSGRUPPE
fra Stortingsrepresentant Per Sandberg Fremskrittspartiets kulturpolitiske talsmann.
Ingen fordeler til NRK !
- Fremskrittspartiet kommer ikke til å akseptere at NRK skal få noen fordeler fremfor andre kringkastere i forbindelse med den forestående utviklingen av digitalt fjernsyn, uttaler partiets kulturpolitiske talsmann Per Sandberg.
- Dersom det går slik Regjeringen vil, så vil NRK komme til å kontrollere 5 av totalt 10 kanaler i Norge i årene som kommer. I tillegg vil NRK få store fordeler i forbindelse med finansieringen av den digitale utviklingen, dersom Stortinget gir dem anledning til å øke fjernsynslisensen i forbindelse med økte kostnader. Fremskrittspartiet vil aldri bli med på å støtte en økning i lisensen til dette formålet. Alle kostnader må dekkes innenfor NRKs nåværende budsjett rammer, sier Per Sandberg.
- Dersom det kun blir et begrenset antall kanaler i Norge, så må statlige myndigheter sikre at det blir et mangfold i eteren og at flest mulig forskjellige tilbud får slippe til. Det er ikke aktuelt for Fremskrittspartiet bruke kulturpolitiske argumenter for å begrense tilbudet i fjernsynskanaler, sier Sandberg, som poengterer at det er folks egne valg av hva de ønsker å se på som skal være det avgjørende.
