
torsdag 29. mars 2001 11:16:01
Terje Johansen (V):
- Miljø, forskning og nyskapning er Venstres hovedprioriteringer
Venstres finanspolitiske talsmann, Terje Johansen, trekker fram en kraftig satsing på miljø, forskning og nyskapning som Venstres hovedprioriteringer for den neste 4- års-perioden.
- Det er behov for et stort løft på disse områdene. Venstre ønsker samarbeid med de andre partiene om miljøforbedringer, økte investeringer for fremtidens verdiskapning og velferd, og en framtidsrettet bruk av avkastningen i oljefondet. Venstre vil komme med forslag til økt forskningsinnsats allerede i Revidert nasjonalbudsjett i vår, sier Terje Johansen.
