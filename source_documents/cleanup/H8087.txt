
Stortinget, 18. desember 2003
Åslaug Haga, leder i Senterpartiet
Senterpartiet krever likeverdig posttjenester for hele landet
- Senterpartiet krever at Postens konsesjonskrav skal gjelde for alle deler av landet. Det er ikke holdbart at Finnmark skal ha en oppfyllelse på bare 40 %, mens konsesjonskravene er på 85 %, sier leder i Senterpartiet Åslaug Haga. Vi vil kreve å få brutt ned Postens tall slik at konsesjonen gjøres gjeldene for hvert enkelt fylke, ikke bare for landet som helhet.
Haga registrerer at samferdselsminister Torild Skogsholm uttrykker bekymring over situasjonen i Finnmark, men er skuffet over at hun ikke kommer med løsninger som gir like gode posttilbud for Finnmark som for resten av landet.
- Senterpartiet er opptatt av at både næringsliv og privatpersoner skal ha et likeverdig tilbud uansett hvor i landet man bor. Posten er en av de nervetråder som gjør at folk kan bo og virke der de vil og samtidig få et tjenestetilbud på linje med resten av befolkningen. Dette må gjelde alle, ikke bare en prosentandel i sentrale strøk, sier Haga
