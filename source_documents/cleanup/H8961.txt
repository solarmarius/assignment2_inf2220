
3.2.2005
Venstre
Venstre gir togreisende et bedre og billigere togtilbud
Det er svært gledelig at NSB kan melde om en passasjerøkning på 10 % i 2004. Dette viser at Venstre i regjering gir resultater i form av et bedre og billigere togtilbud til folk.
-Venstre i regjering har sørget for å gi togreisende et rimeligere, sikrere og mer attraktivt togtilbud. Studentrabatter og minipriser gjør at flere tar toget. Venstre vil fortsatt gjøre det attraktivt for folk å reise billig og miljøvennlig, sier Venstres May Britt Vihovde.
- I 2005 bruker vi godt over 6 milliarder kroner på jernbanen. Det har aldri vært satset så mye på jernbanen som under det Venstrestyrte Samferdselsdepartementet.
Resultatet er et bedre og billigere tilbud til alle togreisende, avslutter Vihovde
