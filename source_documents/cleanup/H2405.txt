
Søndag 5. juni 1994
Landsmøtet i Kristelig Folkepartis Kvinner:
GRATULERER MED 15 AAN-ÅR!
Kristelig Folkepartis Kvinner, samlet til landsmøte i Oslo fra 3. til 5. juni, ønsker å gratulere Alternativ til Abort Norge (AAN) med godt arbeid gjennom 15 år. AAN stiller opp når andre svikter. Tusener av kvinner over hele landet har fått hjelp fra AAN når de var i en vanskelig livssituasjon.
Det må arbeides for å styrke og utvide AANs virksomhet over hele landet.
Så lenge det offentlige helsevesenet forsømmer opplysningsplikten abortloven pålegger, er det tvingende nødvendig med frivillig innsats på dette området.
KrFK krever at obligatorisk rådgivning overfor abortsøkende innføres.
