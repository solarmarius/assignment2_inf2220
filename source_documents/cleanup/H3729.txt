
13.2.97
Tove Kari Viken,
BEHOV FOR DEBATT OM NARKOTIKAPOLITIKKEN
Kommentarer til St meld 16 (1996-97) om narkotikapolitikken.
- Vi i Senterpartiet er glade for at Regjeringen nå endelig legger fram den lenge bebudede Stortingsmeldingen om narkotikapolitikken, sier Senterpartiets sosialpolitiske talskvinne Tove Kari Viken. Det er nå viktig at vi får en skikkelig og grundig behandling av meldinga. Målet må være å begrense misbruket mest mulig, samt å sørge for at de som har store problemer får hjelp når de trenger det.
- Senterpartiet ser det som positivt at regjeringen foreslår en styrket innsats når det gjelder forebyggende arbeid. Vi vil også støtte at metadon-prosjektet i Oslo gjøres permanent og at dette utvides til å bli et nasjonalt tilbud.
Andre viktige spørsmål for Senterpartiet ved behandlingen av Stortingsmeldinga vil være:
at behandlingstilbudet bygges ut med særlig vekt på små behandlingskollektiv som gir aktiv omsorg og sosial læring. I sammenheng med dette må også ettervernet bygges ut. Behandlingstilbud må godkjennes av offentlige myndigheter, og følges opp med jevnlige kontroller.
at gravide rusmisbrukere får tilbud om behandlingshjem
at tvangsinnleggelse kan gjennomføres i tilfeller der det ikke finnes andre alternativ
at det må tilrettelegges for et verdig liv for de mest langtkomne narkomane
