
13.06.03
Ingebrigt S. Sørfonn (KrF)
Revidert nasjonalbudsjett: -Et ansvarlig budsjett for økt sysselsetting
- Regjeringspartiene har fått flertall for et budsjett innenfor ansvarlige rammer. Et for ekspansivt budsjett ville satt ytterligere rentenedgang i fare og gått ut over folks arbeidsplasser og husholdninger. Dette sier KrFs finanspolitiske talsmann Ingebrigt S. Sørfonn.
- I budsjettet som det ble enighet om i dag, har regjeringspartiene fått flertall for et ansvarlig budsjett som vil sikre at presset på krona og renta fortsatt senkes. Dette sier KrFs medlem i finanskomiteen, Ingebrigt S. Sørfonn.
- Det er en seier at avgiften på rusbrus får en betydelig økning fra nyttår. Dette vil begrense de negative alkoholpolitiske konsekvensene som både tenåringsforeldre og forskere har utrykt bekymring over!
- Et svært viktig tiltak er at det åpnes for å bygge flere ferger. Dette vil både gi en miljøgevinst og flere arbeidsplasser ved at skipsverftene får oppdrag. Flere tiltak for å skape og sikre arbeidsplasser er en økning av forskningsfondet med ytterligere med 1 mrd. kroner, styrke satsingen på rassikring og styrke satsingen på kommersialisering av forskningsresultater, kompetanseutvikling og støtte til nyetablerere gjennom SND. Vi har også fått gjennomslag for unntaksregler når det gjelder permittering. Dette vil lette situasjonen i mange bransjer som liter med å beholde kompetansen i nedgangstider. Dette sier KrFs Ingebrigt S. Sørfonn.
