
Oslo, 25.07.05
Senterpartiet
ÅSLAUG HAGA FØLGER WTO-FORHANDLINGENE I GENEVE
Senterpartiets leder Åslaug Haga vil denne uken være tilstede i Geneve for å oppdatere seg på forhandlingssituasjonen i WTO, både når det gjelder landbruk og handel med tjenester (GATS). Hun vil være tilgjengelig i byen tirsdag 26.07 til og med torsdag 28.07.
Tirsdag 26.07 ca. klokken 11.00 vil hun være tilstede når Bondemarsjen ankommer WTO-bygget. Bondelaget i Norge har arrangert denne marsjen fra Stjørdal til Geneve i samarbeid med andre europeiske bondelag.
Haga vil dessuten holde kontakt med blant annet representanter fra Fagforbundet og frivillige organisasjoner som også befinner seg i byen under forhandlingene. I tillegg vil hun ha samtaler med andre lands delegasjoner.
