
onsdag 28. mai 1997 09:56:02
Venstres sentralstyre:
Liten sammenheng mellom helsesatsing og utdanningspolitikk
Venstres sentralstyre etterlyser en plan for utdanning av helsepersonell i forbindelse med regjeringens storstilte milliardløfter til helse og omsorg.
Det er dårlig sammenheng mellom å bevilge 30 milliarder til helse-formål og samtidig redusere utdanningstilbudet innen helse- og sosialfag.
I stedet for å legge ned klasser i helse- og sosialfag og kommunal import av helse-arbeidere fra utlandet må det satses aktivt på å øke kapasiteten i det eksisterende norske utdanningssystemet.
Venstres sentralstyre vil ha en langsiktig plan for utdanning av personell til helse- og omsorgsyrker som både dekker dagens og framtidige behov for kvalifisert arbeids-kraft innen denne sektoren.
Det må satses på forbedring av arbeidsvilkårene som kan stimulere til rekruttering i helse- og omsorgsyrker, og økt satsing på eksisterende struktur gjennom bl.a. voksenopplæring og etterutdanning.
Oslo, 28.5.97, kl. 10:00
