
19.11.02
Venstre
Forståelse for Sellafield-aksjon
- Venstre har stor forståelse for aksjonen i Sellafield, som Peter Stordalen, Karl-Anton Swensen og Frank-Hugo Storelv har satt i gang. Det sier parlamentarisk leder Trine Skei Grande.
- Vi har ingen spesiell informasjon om aksjonen, men det er prisverdig at norske borgere fortsetter denne viktige kampen inntil britene forstår alvoret i det norske engasjementet i saken, sier Skei Grande.
Venstre arrangerte før valget i fjor en underskriftsaksjon mot utslippene i Sellafield, og satte saken på dagsorden under regjeringsforhandlingene på Sem. Partiet er godt fornøyd med regjeringens og miljøvernministerens engasjement i saken, men er også glad for at andre understreker alvoret i at det norske matfatet forgiftes av radioaktive utslipp.
